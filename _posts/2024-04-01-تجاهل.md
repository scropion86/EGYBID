---
layout: post
title: "تجاهل"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


من الأسباب اللي ممكن تضيع عليك النصيحة . إنك تدخل على
اللي بتطلب منه النصيحة
[<u>\#دخلة\_الخبير</u>](https://www.facebook.com/hashtag/%D8%AF%D8%AE%D9%84%D8%A9_%D8%A7%D9%84%D8%AE%D8%A8%D9%8A%D8%B1?__eep__=6&__cft__%5b0%5d=AZWGmoZ8wdz2EKwTmANs6fX9JsuXW4Q68D1BJeMkj3lcasXf6gNj6t3Dcg1Q-vrunjnJztD98D4ZSx93pF_0oKsZP4Qr4lOS-1U3j8x8u9Qk183HLHTmOimwImG_jyZs6sh8q_dH5iZpNi92iL1X4UCgWoe2wkNhpubXwCb3Ei11K1Ph9TY5-s1rwv3S5QWD1SE&__tn__=*NK-R)

.

المثال الشهير على كده لما لاعب جديد في الجيم يدخل على
الكابتن ويقول له . أنا عندي كل العضلات تمام . بس عاوز اظبط التراي

.

غالبا كابتن الجيم هيسيبه من التراي . ويقول للاعب الجديد
ده . كل العضلات عندك تمام ازاي ؟!

بتجيب كام ضغط

كام بطن

طب اتشعلق ع العقلة كده اكابتن اما نشوف

.

نفس المثال ده بيتكرر في كل مجال استشاري

.

المريض اللي بيدخل على الدكتور ويقول له أنا عندي كذا (
ويقول اسم المرض ) . وعاوز له علاج

.

بس ما يكونش فيه بنزوسين . عشان عندي حساسية من كل أنواع
الوقود الأحفوري

.

يا فندم أمال شغلانة الدكتور إيه ؟!

إنتا تقول انتا حاسس بإيه . لما يسألك تجاوب . إنما
التشخيص دا مش شغلك

ولا البالطو والسماعة دوى مش ماليين عينك يعني ولا إيه
؟!

.

نفس الموضوع بيتكرر معايا

مأساة

.

ألاقي واحد بيقول لي

أنا اخترت مشروع كذا

وكلمت شركة في الصين

واشتريت المكن

وشحنته

وهنبدأ تصنيع الأسبوع الجاي

.

بس ما فيش سيولة أشتري خامات

إيه رأيك نعمل إيه ؟!

.

( رأيي إيه بقى . دا انتا ناقص تصدر )

.

هوا انا مظبط الكاش فلو . التدفقات النقدية يعني عشان لو
مش فاهم

وعامل سوات أناليسيس

ومقدم على رخصة المزيج التسويقي

كلها يومين وتخلص ويبعتوها لي في ال DSL

.

تحس إن الشخص دا بيبقى صعبان عليه نفسه يكون في موضع طالب
النصيحة

فبيسبق بكلام يحسس بيه اللي قدامه إنه أنا بردو
فاهم

واحنا جامدين قوي على فكرة

وبنعرف نقول

ونقول كلام يهز العالم

لولاش بس البخت . كان زماني استشاري

.

مع إنه مش عيب أبدا إنك تطلب نصيحة . ولا يقلل من قدرك .
وكلنا بنطلب نصائح من بعضنا

.

حتى احنا اللي بنسمي نفسنا استشاريين . بردو بنطلب نصائح
من بعضنا عادي بدون أي شعور بالحرج

.

دخلة العارف ببواطن الأمور دي بتنفر الشخص اللي بتطلب منه
النصيحة

.

أبسط حاجة هتصنع عنده نوع من ( الندية )

.

يعني انتا داخل تتمنظر عليه . فممكن يكون هوا عقله صغير .
وياخد الموضوع بشكل شخصي ويبتدي يعاندك

.

زي كابتن الجيم اللي قال لك إنزل ضغط أو اطلع ع العقلة
ده

.

وممكن الموضوع يتحول لنقاش بين طرفين كل واحد منهم بيحاول
يظهر قوته

وخلاص النصيحة اللي كنت انتا بتدور عليها ضاعت في وسط
السفسطة اللي هتبدأ ما بينكم

.

أو

ممكن يكون الشخص اللي بتسأله متعود على كده

وفي الحالة دي . بردو مش هيعطيك نصيحة !!

.

لإنه . لإنه متعود . هيبقى عارف إن إجابته عليك هيليها
لماضة أكتر منك

.

ما انتا داخل له عامل اختبار حساسية البنزين

يعني قاري ومذاكر

وغالبا مش فاهم اللي قريته . لإنك مش متخصص . بس قريت
خلاص

فهتطلع عليه بقى البدع اللي في خيالك

.

هوا بيبقى متخيل ومتوقع السيناريو ده

فهيلعب معاك بمبدأ السلامة

.

يعني هيقول لك إنه مش عارف يشخص حالتك

أو هيوجهك لدكتور تاني

.

ف
[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWGmoZ8wdz2EKwTmANs6fX9JsuXW4Q68D1BJeMkj3lcasXf6gNj6t3Dcg1Q-vrunjnJztD98D4ZSx93pF_0oKsZP4Qr4lOS-1U3j8x8u9Qk183HLHTmOimwImG_jyZs6sh8q_dH5iZpNi92iL1X4UCgWoe2wkNhpubXwCb3Ei11K1Ph9TY5-s1rwv3S5QWD1SE&__tn__=*NK-R)

.

إلتزم ب
[<u>\#أدب\_الجاهل</u>](https://www.facebook.com/hashtag/%D8%A3%D8%AF%D8%A8_%D8%A7%D9%84%D8%AC%D8%A7%D9%87%D9%84?__eep__=6&__cft__%5b0%5d=AZWGmoZ8wdz2EKwTmANs6fX9JsuXW4Q68D1BJeMkj3lcasXf6gNj6t3Dcg1Q-vrunjnJztD98D4ZSx93pF_0oKsZP4Qr4lOS-1U3j8x8u9Qk183HLHTmOimwImG_jyZs6sh8q_dH5iZpNi92iL1X4UCgWoe2wkNhpubXwCb3Ei11K1Ph9TY5-s1rwv3S5QWD1SE&__tn__=*NK-R)
في السؤال

.

وحتى لو عارف نصف الإجابة . تظاهر بأنك لا تعرفها

.

ليس الغبي بسيد في قومه

لكن سيد قومه المتغابي

.

وأحكم الحكماء . الفطن المتحامق
