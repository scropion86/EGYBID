---
layout: post
title: "التهلكة في الاستقرار"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


معظم ( ويكاد يكون كلّ ) الناس بيفهموا هذه الآية فهما
معكوسا

لأ أقول فهما مغلوطا - بل فهما معكوسا !!!




الناس فاهمة إنّ الآية دي بتقول لنا حافظوا على نفسكم من
التهلكة

بالعكس

الآية دي بتقول لنا إنّ ( التهلكة هي تجنّب التهلكة
!! )




تفسير هذه الآية إنّ لمّا نصر الله سبحانه وتعالى المسلمين -
فبعض المسلمين قالوا خلاص الحمد لله كده احنا انتصرنا - نبطّل قتال بقى
ونشوف مصالحنا ومزارعنا وتجارتنا

فنزلت هذه الآية تقول لهم إنّكوا لو توقّفتوا عن القتال -
هتكون دي هلكتكم !!




لو عاوزين تفضلوا أعزّاء - لا تتركوا القتال

ولو تركتم القتال - فانتوا كده بتهلكوا نفسكم !!!




طبعا ده مش كلامي - حضرتك تقدر ترجع للتفاسير




بالمناسبة

مهمّ جدّا في التفسير إنّك تقرأ الآيات السابقة والآيات
التالية للآية التي تبحث عن تفسيرها

اقرأ الآيات السابقة لهذه الآية

يقول تعالى

وَقَٰتِلُواْ فِي سَبِيلِ ٱللَّهِ ٱلَّذِينَ يُقَٰتِلُونَكُمۡ وَلَا تَعۡتَدُوٓاْۚ إِنَّ ٱللَّهَ لَا
يُحِبُّ ٱلۡمُعۡتَدِينَ (190) وَٱقۡتُلُوهُمۡ حَيۡثُ ثَقِفۡتُمُوهُمۡ وَأَخۡرِجُوهُم مِّنۡ حَيۡثُ أَخۡرَجُوكُمۡۚ وَٱلۡفِتۡنَةُ
أَشَدُّ مِنَ ٱلۡقَتۡلِۚ وَلَا تُقَٰتِلُوهُمۡ عِندَ ٱلۡمَسۡجِدِ ٱلۡحَرَامِ حَتَّىٰ يُقَٰتِلُوكُمۡ فِيهِۖ فَإِن قَٰتَلُوكُمۡ
فَٱقۡتُلُوهُمۡۗ كَذَٰلِكَ جَزَآءُ ٱلۡكَٰفِرِينَ (191) فَإِنِ ٱنتَهَوۡاْ فَإِنَّ ٱللَّهَ غَفُورٞ رَّحِيمٞ (192)
وَقَٰتِلُوهُمۡ حَتَّىٰ لَا تَكُونَ فِتۡنَةٞ وَيَكُونَ ٱلدِّينُ لِلَّهِۖ فَإِنِ ٱنتَهَوۡاْ فَلَا عُدۡوَٰنَ إِلَّا عَلَى
ٱلظَّٰلِمِينَ (193) ٱلشَّهۡرُ ٱلۡحَرَامُ بِٱلشَّهۡرِ ٱلۡحَرَامِ وَٱلۡحُرُمَٰتُ قِصَاصٞۚ فَمَنِ ٱعۡتَدَىٰ عَلَيۡكُمۡ
فَٱعۡتَدُواْ عَلَيۡهِ بِمِثۡلِ مَا ٱعۡتَدَىٰ عَلَيۡكُمۡۚ وَٱتَّقُواْ ٱللَّهَ وَٱعۡلَمُوٓاْ أَنَّ ٱللَّهَ مَعَ ٱلۡمُتَّقِينَ
(194) وَأَنفِقُواْ فِي سَبِيلِ ٱللَّهِ وَلَا تُلۡقُواْ بِأَيۡدِيكُمۡ إِلَى ٱلتَّهۡلُكَةِ وَأَحۡسِنُوٓاْۚ إِنَّ ٱللَّهَ
يُحِبُّ ٱلۡمُحۡسِنِينَ (195)




أظنّ السياق واضح جدّا !!




طيّب وده ماله ومال البيزنس ؟!

إزّاي بقى

ما نفس الموضوع بيحصل معاك في البيزنس !!




إنتا بدأت البيزنس بتاعك مقاتل

قعدت تقاتل فترة - وتحقّق نجاحات

وتدخل معارك تنتصر في بعضها وتنهزم في بعضها

لحدّ ما البيزنس بتاعك استقرّ

قلت كده خلاص - أرتاح بقى

دي تهلكتك !!!
