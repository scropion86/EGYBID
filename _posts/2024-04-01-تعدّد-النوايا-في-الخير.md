---
layout: post
title: "تعدّد النوايا في الخير"
date:   2024-04-10T00:00:01+03:00
author: "Mahmoud Marzouk"
category: "علم نفس البيزنس"
tag: "علم نفس البيزنس"
---


المشادّة النفسيّة الدائمة عند الناس اللي بتقدّم محتوى -
إنّهم دايما عاوزين يجمعوا بين نيّة زكاة العلم - وبين نيّة الكسب
الدنيويّ

\-

فبقول لحضرتك -
[<u>\#ريّح\_نفسك</u>](https://www.facebook.com/hashtag/%D8%B1%D9%8A%D9%91%D8%AD_%D9%86%D9%81%D8%B3%D9%83?__eep__=6&__cft__%5b0%5d=AZUQ7XTfrtHM_2e1bF_JZxqnJNa3Suz-UnGtvX3Q_JaPUN9vPBHtDybFeYHhy1cQNwGBzQrRbIihfReaObyu7JjnifMlDxWZuWVjoFuXwcAqMb_t6jwCwNqkdTj_wBHv9xZlhzDIUTaBbrajtEDqC3mLkRODa4C2Rgo3q07BQ8qKw4-UTKTxBr1Qrop8FuTre3I&__tn__=*NK-R) -
[<u>\#مش\_هتعرف</u>](https://www.facebook.com/hashtag/%D9%85%D8%B4_%D9%87%D8%AA%D8%B9%D8%B1%D9%81?__eep__=6&__cft__%5b0%5d=AZUQ7XTfrtHM_2e1bF_JZxqnJNa3Suz-UnGtvX3Q_JaPUN9vPBHtDybFeYHhy1cQNwGBzQrRbIihfReaObyu7JjnifMlDxWZuWVjoFuXwcAqMb_t6jwCwNqkdTj_wBHv9xZlhzDIUTaBbrajtEDqC3mLkRODa4C2Rgo3q07BQ8qKw4-UTKTxBr1Qrop8FuTre3I&__tn__=*NK-R)

\-

خلّي المجهود اللي غرضه تسويق لشغلك نيّته خالصة للعمل
الدنيويّ والربح المادّيّ فقط - ما تحاولش ترتجي منّه أجر الصدقة - لإنّك مش
هتعرف

ولو حاولت - هتقع في خطأ الإشراك في النيّة بين عمل الخير
والأجر المادّيّ

\-

فريّح نفسك وخلّي الشغل الدنيويّ بغرض الكسب الحلال وخلاص -
لو فيه ناس بتستفيد منّه من غير ما تنفعك مادّيّا فخلاص عادي - ما تشغلش بالك
بيهم - ولا تعتبر نفسك تصدّقت عليهم

\-

هتلاحظ إنّي عمري ما باكتب في نهاية بوست مثلا ( ربّنا
سبحانه وتعالى يكتبه في ميزان حسناتي )

لإنّي موقن إنّ الشغل الدنيويّ مستحيل أقدر أخلص فيه النيّة
إنّه يكون كلّه لغرض الخير فقط - لازم يكون فيه نيّة ولو واحد من الألف إنّي
أنتفع دنيويّا - والواحد من ألف دي كفيلة تضرب لك الأجر كاملا

\-

قال الله سبحانه وتعالى في الحديث القدسيّ

أنا أغنى الشركاء عن الشرك ، من عمل عملا أشرك فيه معي
غيري تركته وشركه

\-

فأيّ عمل هتقدّمه لله سبحانه وتعالى - وتكون مشرك فيه مع
الله سبحانه وتعالى حدّ - هيردّ عليك

\-

طيّب أنا عاوز آخد ثواب بردو !!

\-

جميل جدّا - خلّي ثوابك بقى في إنّك بتعمل الشغل الدنيويّ ده
عشان
[<u>\#تتكسّب\_منّه\_بالحلال</u>](https://www.facebook.com/hashtag/%D8%AA%D8%AA%D9%83%D8%B3%D9%91%D8%A8_%D9%85%D9%86%D9%91%D9%87_%D8%A8%D8%A7%D9%84%D8%AD%D9%84%D8%A7%D9%84?__eep__=6&__cft__%5b0%5d=AZUQ7XTfrtHM_2e1bF_JZxqnJNa3Suz-UnGtvX3Q_JaPUN9vPBHtDybFeYHhy1cQNwGBzQrRbIihfReaObyu7JjnifMlDxWZuWVjoFuXwcAqMb_t6jwCwNqkdTj_wBHv9xZlhzDIUTaBbrajtEDqC3mLkRODa4C2Rgo3q07BQ8qKw4-UTKTxBr1Qrop8FuTre3I&__tn__=*NK-R) -
هنا حضرتك استحدثت نيّة جديدة تقدر تكون مخلص فيها بنسبة
100 %

\-

أنا باشتغل عشان الكسب الحلال - دي أقدر أخلص فيها

\-

لكن أنا بعلّم الناس عشان أتصدّق عليهم - دي مستحيل تخلص
فيها - إنتا بتعلّم الناس عشان شغلك يزيد

وفي أفضل الأحوال هتقدر تخلط بين النيّتين - والخلط ده
هيضرب لك نيّة الخير

\-

نيجي للنقطة الثالثة /

حديث سيّدنا عمرو بن العاص رضي الله عنه - لمّا قال له
الرسول صلّى الله عليه وسلّم

\-

إني أريد أن أبعثك على جيش فيسلِّمُكَ اللَّهُ ويغنِّمُكَ، وأرغب لك
من المال رغبة صالحة، قال: قلت: يا رسول الله، ما أسلمتُ من أجل المال،
ولكني أسلمت رغبة في الإسلام، وأن أكون مع رسول الله ـ صلى الله عليه وسلم
ـ، فقال: يا عمرو، نِعمَ المال الصالح للمرء الصالح

\-

الكثيرون يستدلّون بهذا الحديث على عدم وجود تعارض بين
العمل الدينيّ والعمل الدنيويّ

وهذا فهم خاطيء

فسيّدنا عمرو بن العاص رضي الله عنه كانت نيّته خالصة تماما
للعمل الدينيّ - ثمّ جاءه ربح دنيويّ لم يكن يضعه في نيّته - فهنا العمل الدينيّ
كان خالصا لله سبحانه وتعالى

\-

فهل حضرتك وانتا بتعمل فيديو تعليميّ وتنشره على اليوتيوب
مثلا - بتكون نيّتك خالصة تماما للأجر الدينيّ - وبعدين بيجيلك أجر دنيويّ ما
كنتش حاطّة في بالك ؟!

يا راجل !!! عيب عليك

\-

والأجر الدنيويّ هنا يشمل أيّ حاجة - مش شرط أجر لحظيّ يعني
هتكسبه دلوقتي

إنتا حاطط رقم تليفونك في آخر الفيديو عشان حدّ يتّصل عليك
يجيب لك شغل

فما تستعبطش وتقول كانت نيّتي خالصة بنسبة 100 % -
مستحيل

\-

إعمل عمل دنيويّ بغرض الربح الدنيويّ عادي جدّا - مش حرام ولا
عيب

وخلّي نيّتك خالصة في منطقة تانية - اللي هيّا إنّ الأجر
الدنيويّ ده نفسه إنتا بتستعين بيه على الحلال في معايشك - وبتتصدّق
منّه

\-

هل واحد بيحفّظ الأطفال القرآن مثلا - وبياخد أجر - يقدر
يخلص نيّته تماما إنّه بيعلّم الأطفال بغرض الثواب الدينيّ ؟!

مستحيل

طيّب قول له مش هنعطيك أجر كده - مش هييجي الشغل تاني
يوم

\-

يبقى هوّا يجعل نيّته إنّ ده عمل دنيويّ

والأجر الدينيّ اللي بياخده منّ العمل ده إنّه بيعمل العمل ده
عشان ياخد فلوس حلال يقدر يعيش بيها بالحلال - ويتصدّق منها

\-

النصيحة الأخيرة (
[<u>\#إجعل\_لك\_خبيئة</u>](https://www.facebook.com/hashtag/%D8%A5%D8%AC%D8%B9%D9%84_%D9%84%D9%83_%D8%AE%D8%A8%D9%8A%D8%A6%D8%A9?__eep__=6&__cft__%5b0%5d=AZUQ7XTfrtHM_2e1bF_JZxqnJNa3Suz-UnGtvX3Q_JaPUN9vPBHtDybFeYHhy1cQNwGBzQrRbIihfReaObyu7JjnifMlDxWZuWVjoFuXwcAqMb_t6jwCwNqkdTj_wBHv9xZlhzDIUTaBbrajtEDqC3mLkRODa4C2Rgo3q07BQ8qKw4-UTKTxBr1Qrop8FuTre3I&__tn__=*NK-R)
)

\-

يعني مهما كان ليك من أعمال خير ظاهرة - خلّي ليك عمل خير
مستتر لا يعلمه إلّا الله سبحانه وتعالى

لإنّ بيني وبينك أعمال الخير المعلنة كلّها أنا وانتا عارفين
إنّها شبه مستحيل تكون خالصة - والله سبحانه وتعالى لا يقبل من العمل إلّا ما
كان خالصا لوجهه الكريم

\-

يبقى خلّي حاجة ما بينك وبين ربّنا سبحانه وتعالى - لا
يعلمها إلّا الله سبحانه وتعالى

\-

حتّى لو كانت سجدة في جوف الليل - بشرط ما حدّش يعرف عنها
حاجة تماما

حتّى لو كانت إنّك تكون في طريق صحراويّ - وتلاقي طوبة على
الطريق - تفرمل وتنزل تشيل الطوبة من الطريق تحطّها على جنب - وتجري
بالعربيّة قبل ما حدّ يشوفك

\-

نجاتك في هذه الخبايا

وادع الله سبحانه وتعالى أن يتقبّلها منك
