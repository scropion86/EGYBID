---
layout: post
title: "راس قطّة ولّا ديل أسد.md"
date:   2024-07-21T00:00:01+03:00
author: "Mahmoud"
category: "1 - مفاهيم مهمّة في البيزنس"
---
[<u>\#تبقى_راس_قطّة_ولّا_ديل_أسد</u>](https://www.facebook.com/hashtag/%D8%AA%D8%A8%D9%82%D9%89_%D8%B1%D8%A7%D8%B3_%D9%82%D8%B7%D9%91%D8%A9_%D9%88%D9%84%D9%91%D8%A7_%D8%AF%D9%8A%D9%84_%D8%A3%D8%B3%D8%AF?__eep__=6&__cft__%5b0%5d=AZXXb-Ds-ApDPTjPeSL7kieRgqkDa8gA6Iu4aHzLEkkZZpLlRvtDg8zRtLIGnn5FybG2a9MU3AEpu7EmEkNtALArT1FwTZbFvigszJoA0znIO_Qp0KQxs0Qvd8F9VOwtdvbCOnEdmuH_M_S_r_ofHuTbhktALZfvUORwu-qT3UL0AP9rlairpyv2EHfJwt9SzLv995z4XoGUMfH3ts8l_NmR&__tn__=*NK-R)
؟!

\-

دا سؤال من الأسئلة الي لازم تجاوبها قبل سنّ ال 25

ولو ما جاوبتش عليه - فانتا مكمّل في الحياة كـ ديل
قطّة

\-

أنا شخصيّا جاوبت على السؤال ده وانا عندي حوالي 20 سنة
تقريبا

كنّا في سيكشن في الكلّيّة - وكان وقتها المهندس بياخد حوالي
1500 جنيه

الكلام ده سنة 2008 تقريبا

وكانت المرسيدس تمنها حوالي مليون جنيه

\-

فقلت لأحد أصدقائي - لو انا صرفت من ال 1500 جنيه 500 جنيه
فقط في الشهر - يبقى هجيب المرسيدس بعد كام سنة

طلعوا تقريبا 83 سنة

ومن ساعتها وانا عارف إنّي مش مكمّل كـ ديل أسد إن شاء
الله

\-

السؤال دا في حدّ ذاته - جوّاه غلطة مستخبّيّة - مغالطة
منطقيّة - ألا وهي مغالطة ( التأطير )

يعني تبقى صاحب شركة صغيّرة - ولّا موظّف في شركة
كبيرة

دا تأطير

\-

التأطير يعني إمّا تاخد الحاجة الوحشة دي - أو الحاجة
الوحشة دي

يعني نجوع - ولّا مصر تضيع

طاب تتجوّز بنت خالتك الوحشة - ولّا تتجوّز البتّ الحلوة اللي
بتحبّها اللي هتخونك مع البوّاب

\-

طاب ما ممكن بنت خالتي تخونني مع البوّاب عادي - إخرس يا
جزمة - إحنا بنتنا أشرف من الشرف

\-

المغالطة دي إسمها مغالطة التأطير

ممكن تتعمل عليك بقصد - بتوع البيع بيتعلّموها في سنة أولى
بيع بالمناسبة عشان ينفّذوها عليك

\-

يقول لك مثلا - دي آخر قطعة - لو ما اشتريتهاش - مش
هتلاقيها تاني

\-

أيوه يعني وافرض مالقيتهاش تاني - إيه اللي هيحصل

يا خبر - إيه اللي هيحصل ازّاي

أيوه إيه اللي هيحصل

\.....

\-

طاب حضرتك تحبّ تشرب شاي - ولّا عصير

كلّ دي أساليب تأطير

\-

نغلّي الكهربا - ولّا تستحملوا تقطع عليكوا ساعتين

دي أساليب تأطير بتتعمل عليك بقصد

\-

بينما - إنتا ممكن تقع في التأطير لوحدك - بدون قصد

\-

اللي بيوقّعك في التأطير بدون قصد منّك هوّا عقلك
الباطن

عشان إيه ؟!

ما حفظناها خلاص - العقل الباطن دوره في الحياة حاجتين -
يريّحك و يحميك

\-

فعقلك الباطن عشان يريّحك - بيحطّ لك اختيارين الاتنين
سهلين - فانتا تختار واحد منهم - فيطلع سهل - يبقى ريّحك

\-

طاب عشان يحميك من إنّك تتّهم نفسك بالتقصير - يعمل إيه
؟!

يوهمك إنّه ما كانش فيه اختيارات غير كده - فتبقى انتا
ضحيّة - مجبر - يبقى لا ملام عليك - يبقى حماك من تأنيب الضمير

\-

فعقلك الباطن هيلغي من قدّامك خيار البنت الحلوة
المتديّنة

هيلغي من قدّامك خيار إنّك تكون
[<u>\#راس_أسد</u>](https://www.facebook.com/hashtag/%D8%B1%D8%A7%D8%B3_%D8%A3%D8%B3%D8%AF?__eep__=6&__cft__%5b0%5d=AZXXb-Ds-ApDPTjPeSL7kieRgqkDa8gA6Iu4aHzLEkkZZpLlRvtDg8zRtLIGnn5FybG2a9MU3AEpu7EmEkNtALArT1FwTZbFvigszJoA0znIO_Qp0KQxs0Qvd8F9VOwtdvbCOnEdmuH_M_S_r_ofHuTbhktALZfvUORwu-qT3UL0AP9rlairpyv2EHfJwt9SzLv995z4XoGUMfH3ts8l_NmR&__tn__=*NK-R)

إنتا قدّامك تبقى ديل أسد - أو راس قطّة

\-

أحد أبطال المقاومة قال جملة تعتبر تأطير - هوّا وقع فيه
بدون قصد

قال - لو إسرائيل هتغتالني - فـ ( أنا أفضّل
الأباتشي )

يعني أفضّل يغتالوني بضربة بطائرة الأباتشي

\-

هوّا كان عاوز يقول لهم ( أنا مش هاممني ) - فوقع ( بدون
قصد ) في مغالطة تأطير

إنتا بتحطّ نفسك في إطار واحد - إنّك كده كده مقتول -
فبتختار هتتقتل ازّاي

نحسبه عند الله من الشهداء

\-

بينما القرآن بيقول لنا ( فخذوهم واقتلوهم )

إحنا دورنا في المعادلة إنّنا احنا اللي نقتل - مش اللي
نتقتل

\-

نرجع لسؤال الموضوع - تكون راس قطّة - ولّا ديل أسد

\-

فاتّفقنا إنّ دا أساسا سؤال مؤطّر - لإنّ فيه بديل تالت - وهو
إنّك تكون راس أسد

\-

وفيه خيار رابع مستتر - وهو - إنّك تكون ديل القطّة !! ودا
اللي غالبا هتقع فيه لو ما كنتش تعرف السؤال أصلا

\-

لو حضرتك اخترت تكون ديل أسد - فاعرف إنّك هتفضل طول عمرك
ديل

لإنّ الأسد ما ينفعش تكون راسه إلّا إنّك تكون انتا الأسد
أصلا

\-

يعني - ما ينفعش تشتغل موظّف في شركة - فتتحوّل لـ ( صاحب )
الشركة - دا مستحيل

\-

لسّه باتكلّم مع أحد المستثمرين امبارح وبناقش نقطة إنّ
كلمة ( CEO ) هيّا كلمة تعتبر كلمة انتقاص - ورغم
ذلك الناس بتستخدمها ككلمة
[<u>\#ذات_بريستيج</u>](https://www.facebook.com/hashtag/%D8%B0%D8%A7%D8%AA_%D8%A8%D8%B1%D9%8A%D8%B3%D8%AA%D9%8A%D8%AC?__eep__=6&__cft__%5b0%5d=AZXXb-Ds-ApDPTjPeSL7kieRgqkDa8gA6Iu4aHzLEkkZZpLlRvtDg8zRtLIGnn5FybG2a9MU3AEpu7EmEkNtALArT1FwTZbFvigszJoA0znIO_Qp0KQxs0Qvd8F9VOwtdvbCOnEdmuH_M_S_r_ofHuTbhktALZfvUORwu-qT3UL0AP9rlairpyv2EHfJwt9SzLv995z4XoGUMfH3ts8l_NmR&__tn__=*NK-R)

\-

هي كلمة انتقاص - لإنّ معناها إنّ حضرتك - ( موظّف ) -
بدرجة - ( مدير تنفيذيّ )

ممكن عادي جدّا يوجّه ليك ( التوبيخ ) من أصحاب
الشركة

\-

بينما أنا كـ ( راس قطّة ) حاليا - رغم صغر القطّة - إلّا إنّه
أيّ راس أسد تاني ما يقدرش يوجّه ليّا توبيخ - حتّى لو عميل ودافع فلوس - ودا
نادرا ما بيحصل

لكن في المرّة أو المرّتين اللي صاحب شركة فكّر يوبّخني - قلبت
عليه الترابيزة عادي جدّا

\-

ليه ؟!

لإنّ عندي خيار إنّنا تعالى نفركش الموضوع كلّه على بعضه
عادي - وفي الحالة دي هيكون هوّا الخسران

لكن - الـ ( CEO ) - الكبير - في
الشركة الكبيرة - لا يملك هذا القرار

\-

فرجوعا للموضوع - حضرتك لو اخترت تبقى ( ديل الأسد ) -
إعرف إنّك هتفضل تتنقّل في أوصاف هيّا كلّها أعضاء في جسم الأسد - لكن عمرك ما
هتبقى راس الأسد

\-

بينما - راس القطّة - مع الوقت - القطّة نفسها ممكن تتحوّل
لأسد

\-

حضرتك لو اخترت تبقى مستقلّ - وتعمل شركتك الصغيرة (
القطّة )

فعندك فرصة تكبّر شركتك الصغيرة لحدّ ما تبقى شركة
كبيرة

\-

لكن - لو اخترت تبقى موظّف في شركة

فعندك فرصة تترقّى من وظيفتك الصغيرة في الشركة - لوظيفة
كبيرة في الشركة

ومنها لوظيفة كبيرة في شركة أكبر - فشركة أكبر -
فأكبر

\-

أخيرا

في ناس بتقول ( مش كلّ الناس اتولدت رجال أعمال )

\-

فهنا عندي ردّين

\-

الأوّل /

\-

لا يا فندم - كلّ الناس اتولدت رجال أعمال - لكن برمجة
الحياة اللي حاصلة في الكوكب كلّه من ساعة اختراع الدولة الحديثة ( اللي هيّا
لا تتجاوز 300 ل 500 سنة بالكتير ) - كلّ البرمجة دي موجّهة نحو صناعة (
المواطن الصالح )

\-

والصالح دي من منظور الدولة - المنظور اللي بيقول إنّ
المواطن الصالح ده هوّا المواطن اللي نشيله من هنا نحطّه هنا ما يعملش دوشة -
في كلّ دول العالم على فكرة - بما فيها أمريكا

\-

فاللي انتا شايفهم دلوقتي وبتقول إنّهم ما اتخلقوش كلّهم
رجال أعمال - لا همّا كلّهم اتخلقوا رجال أعمال - لكن دولة بحالها بتدجّنه -
منتظر منّه إيه !!

\-

الموضوع يشبه إنّي أقول لك ( كلّ الرجال اتخلقوا شعرهم طويل
) - فتنظر حولك - تلاقي كلّ الرجّالة شعرهم مقصوص - فتقول عليّا إنّي
بخرّف

\-

لا يا فندم - كلّ الرجال اتخلقوا شعرهم طويل - لكن نظام
المجتمع الحديث خلّى الرجّالة لازم تقصّ شعرها

\-

بينما الأصل إنّ الراجل بيسيب شعره عادي - الرسول صلّى الله
عليه وسلّم دخل مكّة وله أربع غدائر - يعني ضفائر

\-

فطول الشعر هو علامة الرجل المشغول

\-

وكان من علامات الفروسيّة - ما شفتش أفلام أجنبيّ عن
المقاتلين القدماء - شوف شعرهم كان عامل ازّاي

\-

فلو اعتبرت إنّ الناس ما اتخلقتش رجال أعمال - تبقى الرجّالة
اتخلقت شعرها مقصوص !!

دا تدجين يا فندم

\-

عشان كده تستغرب لمّا تلاقي رجال أعمال كتير متجوّزين اتنين
أو أكتر

ليه ؟!

لإنّه رجل الأعمال هو رجل حقيقيّ - غير مدجّن - فالطبيعيّ إنّ
الرجل يتجوّز أكتر من واحدة

إنّ الرجل يكتفي بواحدة دي عاملة زيّ ما تقول انا امبارح شفت
الشمس طلعت من الغرب

\-

فدي النقطة الأولى في الردّ على الجملة اللبانة اللي بتقول
( مش كلّ الناس اتخلقت رجال أعمال )

فبقول لك - أوّلا - لأ - كلّهم تقريبا اتخلقوا رجال
أعمال

\-

ثانيا بقى /

\-

حتّى لو انتا ما اتخلقتش رجل أعمال - فانتا
[<u>\#حاليا</u>](https://www.facebook.com/hashtag/%D8%AD%D8%A7%D9%84%D9%8A%D8%A7?__eep__=6&__cft__%5b0%5d=AZXXb-Ds-ApDPTjPeSL7kieRgqkDa8gA6Iu4aHzLEkkZZpLlRvtDg8zRtLIGnn5FybG2a9MU3AEpu7EmEkNtALArT1FwTZbFvigszJoA0znIO_Qp0KQxs0Qvd8F9VOwtdvbCOnEdmuH_M_S_r_ofHuTbhktALZfvUORwu-qT3UL0AP9rlairpyv2EHfJwt9SzLv995z4XoGUMfH3ts8l_NmR&__tn__=*NK-R)
[<u>\#محتاج</u>](https://www.facebook.com/hashtag/%D9%85%D8%AD%D8%AA%D8%A7%D8%AC?__eep__=6&__cft__%5b0%5d=AZXXb-Ds-ApDPTjPeSL7kieRgqkDa8gA6Iu4aHzLEkkZZpLlRvtDg8zRtLIGnn5FybG2a9MU3AEpu7EmEkNtALArT1FwTZbFvigszJoA0znIO_Qp0KQxs0Qvd8F9VOwtdvbCOnEdmuH_M_S_r_ofHuTbhktALZfvUORwu-qT3UL0AP9rlairpyv2EHfJwt9SzLv995z4XoGUMfH3ts8l_NmR&__tn__=*NK-R)
تكون رجل أعمال

ركّز على كلمة ( حاليا ) وكلمة ( محتاج )

\-

حاليا - يعني ما تقارنش الوضع الحالي ب 50 سنة فاتت - ولا
حتّى 20 سنة فاتت

\-

الموضوع كان زمان إنّ اللي يشتغل عادي يعيش - واللي يجتهد
يبقى غنيّ

حاليا - الغنيّ يا دوب هيعيش

\-

ومحتاج - يعني محتاج - يعني ما بقتش رفاهية إنّك تكون غنيّ -
دا بقى احتياج

\-

فانتا عقلك في راسك

\-

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXXb-Ds-ApDPTjPeSL7kieRgqkDa8gA6Iu4aHzLEkkZZpLlRvtDg8zRtLIGnn5FybG2a9MU3AEpu7EmEkNtALArT1FwTZbFvigszJoA0znIO_Qp0KQxs0Qvd8F9VOwtdvbCOnEdmuH_M_S_r_ofHuTbhktALZfvUORwu-qT3UL0AP9rlairpyv2EHfJwt9SzLv995z4XoGUMfH3ts8l_NmR&__tn__=*NK-R)
