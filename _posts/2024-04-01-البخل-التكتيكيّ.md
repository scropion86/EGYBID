---
layout: post
title: "البخل التكتيكيّ"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUmAE1U2D7wLed3R0Hj6qtzhl0VcPDLCVrSw4HALtYpTX3eMcwgkrOwCa5SxASs5kirw4Z-pV6U_p7hQOkpt2Ij1_OIYfZrJXr8uwakoP7JnQSK_zU8Bk7ZOwqwJSqrzuyhrzrkzxN7a9-48siIFUVNVWOyNf-ulmvWzxRhJ6Cpd3lyf-1JJlzGETk0Qw7A-pQ&__tn__=*NK-R)

.

[<u>\#البخل\_التكتيكي</u>](https://www.facebook.com/hashtag/%D8%A7%D9%84%D8%A8%D8%AE%D9%84_%D8%A7%D9%84%D8%AA%D9%83%D8%AA%D9%8A%D9%83%D9%8A?__eep__=6&__cft__%5b0%5d=AZUmAE1U2D7wLed3R0Hj6qtzhl0VcPDLCVrSw4HALtYpTX3eMcwgkrOwCa5SxASs5kirw4Z-pV6U_p7hQOkpt2Ij1_OIYfZrJXr8uwakoP7JnQSK_zU8Bk7ZOwqwJSqrzuyhrzrkzxN7a9-48siIFUVNVWOyNf-ulmvWzxRhJ6Cpd3lyf-1JJlzGETk0Qw7A-pQ&__tn__=*NK-R)

.

من يومين جبت للمدام حاجة من حاجات البيت ب ٤٠٠ جنيه من
معايا

واحنا بقالنا فترة أنا باعطيها مصروف شهري لحاجات
البيت

.

رجعت البيت المفروض تعطيني ال ٤٠٠ جنيه

نست

.

سبتها يوم

وتاني يوم قلت لها عاتي ال ٤٠٠ جنيه

.

قالت لي انتا فاكرهم !! ما تسيبهم بقى وخلاص

ما احتمال مصروف الشهر يخلص قبل ما الشهر يخلص واخد منك
فلوس

.

قلت لها عادي مصروف الشهر يخلص واعطيكي ألف جنيه
زيادة

لكن مش عادي أسيب لك ال ٤٠٠ جنيه خلال الشهر

.

قال لي لأ أفهمها دي

.

قلت لها فيه فرق في طريقة التفكير بين الأغنيا والفقرا
مفاده إن الغني لازم يعرف كل مليم دخل جيبه دخل منين وكل مليم طلع راح
فين

.

لكن الفقير طول ما معاه فلوس . طول ما هو بيصرف

.

وفجأة يكتشف إنه فلس

فيندم

.

ويرجع تجيله فلوس تاني

فيرجع يصرف تاني بدون حساب

لدرجة إنه ممكن يصرف أكتر من واحد غني أصلا

.

لكن الغني مش كده . الغني مش بيصرف على قد طاقته . هو
بيصرف على قد احتياجاته فقط

.

لكن الفقير بيصرف على قد طاقته

إديني وانا اضيع . أصرف واتدلع

.

سنة ٢٠١٨ و ٢٠١٩ كنت باعمل تصميمات هندسية لشركة ما بطريقة
بارت تايم

كنت بروح يوم السبت فقط من ١٠ صباحا ل ٤ مساءا

٦ ساعات فقط

وده كان ب ١٠٠٠ جنيه سنة ٢٠١٨ و ١٩

يعني بقيمة ٢٠٠٠ أو ٣٠٠٠ جنيه بقيمة النهارده

في ٦ ساعات !!

.

صاحب الشركة ده !! كان لما السكرتيرة تطبع صفحتين على
ورقتين مختلفتين . كان يقول لها ليه ما طبعتيهمش على ورقة واحدة وش
وضهر

.

دا البخل التكتيكي !!

.

هل صاحب الشركة ده بخيل ؟!

بخيل ويعطيني ١٠٠٠ جنيه فى ٦ ساعات سنة ٢٠١٨ ؟!

.

طيب هل هوا مش بخيل . هوا فيه حد كريم هيدور على صفحتين
مطبوعين على ورقتين ولا ورقة واحدة وش وضهر

.

سؤالك دا أساسا عن بخل الراجل ده سببه إنك فقير

لكن الغني مش هيصنف الكلام دا تحت باب البخل ولا لأ

هوا مش هيسأل السؤال دا أصلا

.

اللي حصل ده مالوش علاقة لا ببخل ولا بكرم

هوا له علاقة بهل الفلوس دي هتتصرف في اتجاه الهدف
؟!

يبقى اصرفها حتى لو ملايين

.

هتتصرف في غير اتجاه الهدف . يبقى ما تصرفهاش ولو كانت
ملاليم
