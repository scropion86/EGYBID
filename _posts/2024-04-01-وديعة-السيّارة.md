---
layout: post
title: "وديعة السيّارة"
date:   2024-04-10T00:00:01+03:00
author: "mahmoud"
category: "الربا"
tag: "الربا"
---


كيف تليفك البنوك بوديعة شراء السيارة ؟!

.

شوف يا نجم

حضرتك حاطط ٥٠٠ ألف جنيه في البنك

رحت تسحبهم

فالموظف قال لك بتسحبهم ليه ؟

قلت له هاشتري عربية

.

فالموظف قال لك

إيه رأيك نعمل لك ال ٥٠٠ ألف وديعة

بفايدة ١٠ ٪ في السنة

ومن أرباح الوديعة تدفع أقساط العربية

وتيجي بعد ٥ سنين تاخد ال ٥٠٠ ألف زي ما هما ؟

.

طبعا حضرتك عينيك هتزغلل

عرض مغري طبعا

بعد ٥ سنين هيكون معاك العربية

وال ٥٠٠ ألف

مين يرفض ده ؟!!!

.

طبعا ترفض ده . عشان الربا حرام

لكن . هل البنك خسر عشان يكسبك ؟!!!

خليني أشرح لك الموضوع بهدوء

.

شوف حضرتك

الوديعة بكام ؟

ب ٥٠٠ ألف

الفايدة كام ؟

١٠ ٪

تبقى الوديعة فوايدها السنوية كام ؟

٥٠ ألف

يعني شهريا كام ؟

٤ آلاف

.

حلو

خلي دي على جنب

.

العربية بكام كاش ؟

ب ٥٠٠ ألف

البنك هيعطيهم للمعرض

امشي يا معرض

.

تمام ؟

تمام

.

ال ٥٠٠ ألف اللي البنك دفعهم دول

الفايدة عليهم ١٢ ٪

مش ١٠

.

ال ١٠ دول لو إنتا هتودع فلوس في البنك

لكن لو البنك هوا اللي هيعطيك

يبقى ب ١٢ ٪

.

١٢ ٪ اضربهم في ٥ سنين

يبقوا ٦٠ ٪

.

دي لوحدها تلييفة

لإنك شهر بعد شهر بتدفع فلوس بتتخصم من قيمة القرض

لكن البنك بيحاسبك كإنك ما دفعتش حاجة

بجملة التلييف حضرتك

.

وفي قروض مبادرة ال ٥ ٪

خدوا في اعتبارهم المبالغ اللي بتتدفع

قاموا عملوها بجميلة

ويقول لك ( فايدة متناقصة )

.

وهيا لا متناقصة ولا حاجة

دا دي اللي المفروض تكون العادية

مقابل المبالغ اللي بتتدفع سنة بعد سنة

فالمفروض تتحاسب على الباقي من القرض فقط

لكن هما بيحسبوها عليك بجميلة

قوم ياد حب على إيد أبوك البنك

.

لكن في العادي بيقوموا هوب دابل كيك ضاربين ال ١٢ ٪ في ٥
سنين

يبقى القرض أبو ٥٠٠ ألف

عليه فوائد ٦٠ ٪

يبقى الفوائد ب ٣٠٠ ألف

يبقى المجموع كام ؟

٨٠٠ ألف

.

اقسم ال ٨٠٠ الف على ال ٦٠ شهر

يطلع القسط الشهري كام ؟

يبقى ١٣ ألف وشوية

قول ١٣

.

فاكر أرباح الوديعة كانت كام ؟

كانت ٤ آلاف

.

يبقى كده حضرتك هتدفع ٩ آلاف من جيبك للبنك

غير ال ٤ آلاف اللي طالعين من فايدة الوديعة

.

هتفضل ٦٠ شهر تدفع ٩ الاف

يبقوا كام حضرتك ؟

يبقى حضرتك دفعت البنك فروق ب ٥٤٠ ألف على مدار ال ٥
سنين

.

يعني فروق الأقساط أغلى من تمن العربية ؟!

ليفوه

.

وتروح حضرتك بعد ال ٥ سنين

تصرف وديعتك أم ٥٠٠ ألف

بعد ما يكون البنك خد منك ٥٤٠ ألف فروق أقساط

.

دول غير ٢٤٠ ألف فوايد المبلغ طول ال ٥ سنين

البنك خدهم ما صرفهمش ليك

.

غير إنه بقاله ٥ سنين معاه فلوسك يعمل بيها اللي هوا
عاوزه

.

غير إنك هتصرف ال ٥٠٠ ألف بعد ٥ سنين

هتكون قيمتهم الفعلية حوالي ٣٠٠ ألف فقط بسبب
التضخم

.

فدول ٢٠٠ ألف خسارة كمان

فإنتا خسرت تقريبا ٥٠٠ ألف جنيه في التلييفة دي

كنت اشتري أم العربية كاش بأم ال ٥٠٠ ألف جنيه
وخلصنا
