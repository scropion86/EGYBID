---
layout: post
title: "التسلسل الزمنيّ لإنشاء المصنع.md"
date:   2024-07-21T00:00:01+03:00
author: "Mahmoud"
category: "9 - نصائح عن بناء المصانع"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUzk8A27vTbs1gWic0d7_0pGKuWzs8mOGv36ZAoRPHZRP9Wz1BhYuE2rmt7dpgyJrUDMJ_UJ9s90TSjTCyz4K_wS0aoV-r-lgTdTiFIeTQxEATngOL4hBRkyjo34scrJaShVJeWR6DAT5hP-RE8hPjNvwqCoxkSLxf0f2-66ubtVBhgx0n42garTIM5QXTZVTY&__tn__=*NK-R)

\-

اشتغل بالتسلسل الزمنيّ ده

اشتغل سنة أو سنتين في التصنيع لدى الغير

في الوقت ده إنتاجك بيكون من 5 لـ 10 % من طاقة
مصنع

\-

لو وصلت للرقم ده

استأجر مصنع لمدّة 5 سنوات - واشتري معدّات - وابتدي
صنّع

\-

في السنة الأولى اشتغل بطاقة 25 % من طاقة المصنع

إنتا كنت بتبيع 10 % من غير مصنع - دلوقتي تقدر تتجرّأ
وتدخل في حجم مبيعات أكبر

زوّد مبيعاتك لـ 50 % في السنة التانية

و 100 % في السنة التالتة

\-

لو لقيت الخطّة ماشية معاك تمام كده

في السنة الرابعة زوّد ورديّة - وفي السنة الخامسة اشتغل 24
ساعة

\-

ولو الخطّة ماشية تمام

يبقى في السنة الرابعة اشتري أرض مصنعك التمليك - هتاخد
سنتين في بنائه إن شاء الله

\-

مساحة المصنع التمليك تكون من 5 لـ 10 أضعاف مساحة المصنع
الإيجار

يعني لو شغّال في مصنع إيجار 500 متر - اشتري أرض 5000
متر

ما تقولش أنا يوم ما هزيد من 500 هزيد لـ 1000 مثلا أو
2000

اشتري 10 أضعاف المساحة وهتحتاجها إن شاء الله

\-

في السنة السادسة - هيكون عقد الإيجار خلص

انقل للمصنع التمليك - واشتري معدّات زيادة - وانطلق -
وربّنا يوفّقك

\-

ملحوظة /

خد مرونة سنة أو سنتين زيادة في كلّ مرحلة عادي

يعني مش بالسيف هننفّذ الخطّة كإنّنا متحكّمين في الزمن

معاك سنة أو سنتين مرونة في كلّ مرحلة - مش مشكلة - لكن مش
5 سنين مرونة يعني

\-

ملحوظة تانية /

الكلام دا كلّه بعد ما تكون بتتاجر في المنتج أصلا قبل ما
تبدأ تصنّعه عند الغير

\-

ملحوظة تالتة /

فكّر في التصدير من أوّل يوم
