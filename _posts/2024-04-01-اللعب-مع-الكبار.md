---
layout: post
title: "اللعب مع الكبار"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXmHHBckB_qRjp4ez_Hi6lkl7oVa71R2_EbKlr-5Ql9FusvFj9PiGALrN3xHNS13VTdl9zXEAkjS8naycGYA7wyp4LJQFjMbQPU4jef-RGQY7epInLcx1jVEoAFp2SpV91AwZJyUjHpWvJImWRACliPO8jNgWrkR8MGMy5uGyAOUQsTUIcVQJCasExdRCVzE_8&__tn__=*NK-R)

.

اتكلمت في بوست عن دخول شركة المراعي للسوق المصري

فأحد المتابعين علق بإن شركة المراعي لم تدخل السوق
المصري

وإن شركة بيتي اشترت حقوق علامة المراعي التجارية في
مصر

وطبعا دا غلط

وطبعا النتيجة معروفة

.

اللي حصل إن شركة المراعي اتحدت مع شركة بيبسيكو وعملوا
شركة اسمها IDJ

وشركة IDJ اشترت شركة بيتي
المصرية

.

بالرجوع خطوة للخلف

هتلاقي شركة بيتي نفسها لما جات تبدأ . اشترت أكبر مزرعة
ألبان في مصر من شركة دلة البركة السعودية

.

وده اللي أقصده ب ( اللعب مع الكبار )

.

الشركات الكبيرة لما بتحب تستثمر . بتشتري العبد . مش
بتربيه

حضرتك بتبقى فرحان بالرحلة . رحلة شراء الأرض . رحلة
البناء . رحلة تركيب الماكينات . رحلة تدريب العمال . رحلة أول قماش يطلع
من المكنة

.

لكن الشركات الكبيرة ما بتفكرش في الرحلة . هيا بتفكر في
الربح . الربح فقط

والربح الكبير

والربح السريع

.

وبناءا عليه بتاخد طريق من اتنين

أولا . الاستحواذ

ثانيا . مشاريع تسليم المفتاح

.

الاستحواذ زي ما ذكرنا سابقا

هتنزل الشركة الكبيرة بتقلها . تحط إيديها على مصنع كبير
شغال . وتغير هيكل الملكية فقط

ممكن حتى تسيب العلامات التجارية القديمة شغالة

وممكن تنزل علامتها الخاصة لو وجدت إن علامتها هتضيف
للشركة أرباح في المنتجات

.

بعد شوية المستثمر الكبير اللي ليه ١٠٠ سهم في شركة
كبيرة

بيدخل مع ١٠ مستثمرين كبار . كل واحد معاه ١٠٠ سهم في شركة
كبيرة

فيلعبوا مع بعض في بيع وشراء الأسهم . لحد ما كل واحد منهم
يبقى معاه ١٠ أسهم في كل شركة من ال ١٠ شركات

.

وبكده ما حدش يقدر يمسك عليهم حاجة

ولا دولة تقدر تستفرد بواحد منهم لوحده كده وتحبسه
مثلا

.

الطريقة التانية هي مشاريع تسليم المفتاح

.

في إحدى الدراسات كنت باعمل بحث عن شركات مقاولات إنشاء
المصانع في مصر

وقابلتني شركة كاتبة في سابقة أعمالها إنها هيا اللي ركبت
الخط الفلاني في شركة حديد المصريين تحت إشراف شركة دانييلي
الإيطالية

.

إيه اللي بيحصل لما شركة تحب تعمل مصنع حديد وصلب

اللي بيحصل ولا حاجة . المستثمرين ما بيعملوش حاجة
حضرتك

.

فيه في العالم شركات قليلة جدا بتنشأ مصانع الحديد
والصلب

زي دانييلي الإيطالية ( اللوجو بتاعها ظهر في إعلان حديد
عز السنة دي بالمناسبة )

.

حضرتك بتروح تقول لهم دي المليارات بتاعتي

يقولوا لك تستلم المصنع شغال خلال سنتين

.

طيب

دانييلي صنعت الخطوط

هتيجي تركبها في مصر ؟

لأ

.

يبقى المستثمرين هما اللي هيركبوها ؟

لأ بردو

.

فيه شركات مصرية شغالة مقاول باطن من داخل شركة
دانييلي

الخطوط بتنزل

بتستلمها شركة التركيبات . وتركبها طبقا لمواصفات الشركة
المصنعة

.

سنة ٢٠١٦ تقريبا كنت باعطي كورس في مصنع في جمصة بيصنع
محطات كهرباء

أيوه حضرتك قرأت صح

المصنع بيصنع محطات كهرباء

.

الدولة بتروح تتفق مع شركة كذا في إيطاليا ولا فرنسا ولا
أمريكا

الشركة الأجنبية بتصمم المحطة

بس ما بتصنعهاش

.

بتبعت التصميمات لشركة مقاولات مصرية

الشركة المصرية بتصنع الأجزاء وبتركب المحطة طبقا
للتصميمات

.

دي طريقة شغل الكبار . المتعة بالنسبة لهم مش في الرحلة .
هما مشيوا رحلات كتير

فالنصيحة لحضرتك لو كنت كبير . اعمل زي الكبار
