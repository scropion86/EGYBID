---
layout: post
title: "المبالغة الإداريّة.md"
date:   2024-07-21T00:00:01+03:00
author: "Mahmoud"
category: "5 - إدارة الشركات"
---
[<u>\#المبالغة_الإداريّة</u>](https://www.facebook.com/hashtag/%D8%A7%D9%84%D9%85%D8%A8%D8%A7%D9%84%D8%BA%D8%A9_%D8%A7%D9%84%D8%A5%D8%AF%D8%A7%D8%B1%D9%8A%D9%91%D8%A9?__eep__=6&__cft__%5b0%5d=AZVmnE20vUEu7sG7XpliHBTyYSajEJ4NGFN6yCIJj6Fl4iLQt8OXgp6_1e3l1oi6Jb-NdX_a-5afh1EKFoyz3DxtzAvIhdCGRyiABEpB3onyAGuU7VFOfTtgj8xEyswvfcPM4DABEbHYwVpPD0WlxEWfHQJkU-eCgqTj5GXXHenvYpKTpFH-GRLXwqmKeZva1NOSTiO8OqfZax1QMPnMLKzS&__tn__=*NK-R)

\-

زّيّ ما هو غلط إنّك تكون عندك مؤسّسة كبيرة وبتديرها بنظام
إداريّ ضعيف

غلط بردو إنّك تكون عندك مؤسّسة صغيّرة فتديرها بنظام إداريّ
كبير !!

\-

ما تاخدش آخر صفحة اتكتبت في كتاب الإدارة وتطبّقها على
مؤسّستك بغضّ النظر عن حجمها أو مرحلتها

\-

للأسف دي غلطة عويصة في كتب الإدارة - إنّ كلّ كتاب بيتنافس
مع التاني مين يقول آخر وأحدث واكبر وأعقد نظام إداريّ موجود

لكن ما حدّش بيتكلّم عن أبسط نظام إداريّ - النواة اللي
بتتبنى عليها كلّ الشركات الكبيرة

\-

النظام الإداريّ اللي بيبدأ بالفرد الواحد - اللي دايما
بيشتموه ويقولوا عليه one man show

بينما في الحقيقة ما انتا لازم تبدأ ك وان مان شو

ودي مرحلة انتا محتاج تحسن إدارتها - أو إدارة نفسك فيها
يعني - ما هو ما فيش فيها الّا انتا

\-

المرحلة التانية بعد مرحلة وان مان شو - هي مرحلة المؤسّسة
المسطّحة - أو ال flat organization

\-

ودي عبارة عن واحد صاحب مشروع - معاه واحد أو اتنين
بيساعدوه

كلّهم شغّالين في كلّ حاجة في المشروع

كلّهم مديرين وعمّال ومحاسبين ومشتريات وبيّاعين وسوّاقين - في
آن واحد

\-

يعني تلاقيه ينزل من ع الكلارك يقعد ع الكومبيوتر يعمل
فاتورة ويركب الربع نقل يروح يوصّل البضاعة عادي

وزميله في نويبع واقف على سقّالة شرقيّ بيطرطش الواجهة
عادي

وزميلهم التالت في تركيا بيحضر معرض تبع الشغل

\-

بتاع تركيا يرجع يركب الكلارك

واللي كان ع السقّالة يرجع يراجع الإيميلات

\-

دي مرحلة من مراحل المشروع - ما تعتقدش إنّ ده عيب في
المشروع - بالعكس - دي مرحلة - لكنّها للأسف مهملة وبتسقّطها كتب الإدارة
عادة

\-

الصحّ في المراحل دي - مرحلة الوان مان شو - والمؤسّسة
المسطّحة - إنّها تتعمل في وقتها - وفي وقتها فقط

ولمّا حجم العمل يوصل للطاقة القصوى - تتنقل للمرحلة
التالية

\-

يعني الصحّ إنّك وقت ما يكون الشغل آخره إنّك تعمله لوحدك -
إنّك تعمله لوحدك

\-

ولمّا الشغل يوصل لإنّه ما عادش ينفع يتعمل لوحدك - تقوم
ناقل لمرحلة المؤسّسة المسطّحة

لحين ما الشغل ما يبقاش نافع يمشي بالطريقة دي - تقوم ناقل
بقى لمرحلة الهيكل التنظيميّ اللي بتشوفها في الكتاب

\-

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVmnE20vUEu7sG7XpliHBTyYSajEJ4NGFN6yCIJj6Fl4iLQt8OXgp6_1e3l1oi6Jb-NdX_a-5afh1EKFoyz3DxtzAvIhdCGRyiABEpB3onyAGuU7VFOfTtgj8xEyswvfcPM4DABEbHYwVpPD0WlxEWfHQJkU-eCgqTj5GXXHenvYpKTpFH-GRLXwqmKeZva1NOSTiO8OqfZax1QMPnMLKzS&__tn__=*NK-R)
