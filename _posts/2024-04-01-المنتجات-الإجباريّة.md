---
layout: post
title: "المنتجات الإجباريّة"
date:   2024-04-10T00:00:01+03:00
author: "mahmoud"
category: "مفاهيم مهمّة في البيزنس"
tag: "مفاهيم مهمّة في البيزنس"
---


كتبت بوست بقول فيه إن السوق المصري حتى لو انكمش . فهو
يظل سوق كبير جدا

بدليل إني خلال ٣ شهور فقط

سمعت من ٣ أصحاب شركات إن حجم أعمالهم السنة اللي فاتت كان
١٠٠ مليون جنيه

.

طبعا فيه ناس سابت الموضوع ومسكت في اللماضة

قال إيه مش مهم حجم الأعمال . المهم الأرباح

كإنهم لو ما اتلامضوش الناس هتقول عليهم اللي ما اتلامضوش
اهم !!

.

يعني انا ابقى فاتح شركة ببيع فيها في السنة ب ١٠٠ مليون .
وباخسر

أصل انا راجل خ\*\* عشان ابقى بتاجر في ١٠٠ مليون
وباخسر

وبترجع الناس تزعل من البلوك !!

.

إنتا ليه ماسك في الفرضية الخيالية إني أكون بعت ب ١٠٠
مليون . وصرفت ١٢٠ مليون . أبقى خسرت !!

ليه ماسك في الفرضية الوهمية دي ؟!!

.

طيب يا سيدي ال ٣ دول واحد كان بيكلمني عشان يعمل مصنع
بحوالي ٣٠ مليون . والحمد لله عملنا لهم دراسة المصنع . وقريبا إن شاء الله
نبدأ في التنفيذ

.

وواحد كان بيكلمني عشان يعمل مصنعين . كل واحد منهم بحوالي
٣٠ مليون . الشركة دي بتستورد في السنة حوالي ٢٠٠ كونتينر

أرض المصنعين موجودة . وقريبا إن شاء الله نبدأ في
الدراسة

.

والتالت صافي ربحه ٢٠ مليون . عندهم مصنع من حوالي ٤ سنين
. والحمد لله عملنا لهم دراسة تطوير للمصنع ده من سنتين . وكلموني من فترة
عشان يعملوا مصنع تاني . وعملنا لهم دراسة المصنع التاني

.

ف هل السوق المصري كبير ؟ كبير جدا

هل هو منكمش حاليا ؟ ولو . إيه يعني

.

مش معنى إن السوق في المجمل منكمش . إنه يبقى سوق
صغير

بالعكس . الانكماش دا ممكن يزود مساحة بعض الأسواق

.

يعني ممكن يحصل انكماش في استيراد منتج ما . فتزيد مساحته
في التصنيع المحلي

وممكن يحصل انكماش في سوق اللحوم . فيزيد حجم سوق الدواجن
أو الأسماك

.

[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUL6dmOtY5g2suRCVhjVmCf3pcjB5SLrb6S5BfA4Z4HLB8zOpR2D8_PmI-J6o0BIqNzU6_mc4xZ65komvtcXCrtVYCBPKQ7-4VR6dsFxkOIp6dseL-nJabNXChlXVkRaYpaVA598lHlb6HUR80q2kLSDj59Av69l-abINXwtxVR5Q&__tn__=*NK-R)

.

السوق مش بينكمش على الجميع

السوق زي التورته . بينكمش من الأطراف

شطارتك إنك تكون في وسط التورتة دي

بحيث التآكل في السوق يكون بعيد عنك

.

الناس أول ما هتفكر تقلل نفقاتها . هتستغنى عن البنود
الرفاهية

فشطارتك إنك تكون في قلب التورتة . في البنود
الإجبارية

وأنا اتكلمت عن مفهوم
[<u>\#المنتجات\_الإجبارية</u>](https://www.facebook.com/hashtag/%D8%A7%D9%84%D9%85%D9%86%D8%AA%D8%AC%D8%A7%D8%AA_%D8%A7%D9%84%D8%A5%D8%AC%D8%A8%D8%A7%D8%B1%D9%8A%D8%A9?__eep__=6&__cft__%5b0%5d=AZUL6dmOtY5g2suRCVhjVmCf3pcjB5SLrb6S5BfA4Z4HLB8zOpR2D8_PmI-J6o0BIqNzU6_mc4xZ65komvtcXCrtVYCBPKQ7-4VR6dsFxkOIp6dseL-nJabNXChlXVkRaYpaVA598lHlb6HUR80q2kLSDj59Av69l-abINXwtxVR5Q&__tn__=*NK-R)
في فيديو قبل كده على سلسلة مفاهيم مهمة في البيزنس على
قناة المكتب

.

ال ٣ مستثمرين اللي بكلمك عنهم دول

واحد منهم بيستورد ( وقريبا إن شاء الله يصنع ) منتجات
تدخل في المقاولات

فدي منتجات إجبارية . لإن البناء لا يتوقف

.

والتاني بيستورد ( وقريبا إن شاء الله يصنع ) مستلزمات
طبية

ودي منتجات إجبارية

.

والثالث بيستورد ويصنع منتجات تدخل في تشطيبات
المنازل

ودي منتجات إجبارية . لإن الناس مش هتبطل تتجوز

.

فال ٣ منتجات دول إجباريين . لا يمكن الاستغناء
عنهم

حتى لو السوق انكمش
