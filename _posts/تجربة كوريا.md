---
layout: post
title: "تجربة كوريا.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
شيّرت بوست عن تجربة كوريا الجنوبيّة في الصناعة

فكانت معظم تعليقات الناس تشاؤميّة - تدور حول إنّ الفكرة
تمام - بسّ احنا مش هنقدر نعملها - عشان الروتين وعشان الفساد وعشان
وعشان \...

\-

وهنا نوصل للحقيقة الأهمّ في الموضوع

ألا وهي إنّ قبل ما تعمل أيّ حاجة محتاج تصلّح ( نفسيّة )
الناس

الناس اتضغطت كتير - وبناءا عليه بقى ردّ الفعل الطبيعيّ
عندهم هو التشاؤم - رؤية الجانب السلبيّ من الموضوع

الناس مش مستعدّة تشتغل وتجتهد وبعدين تلاقي نتيجة جهدها
بتتوزّع بشكل غير عادل !! ودا اللي متوقّعينه - لإنّهم شايفينه من عشرات
السنين

\-

قبل أيّ حاجة إنتا محتاج تأمّن نفسيّة الناس

وده يوصّلنا لمفهوم مهمّ جدّا - ألا وهو الفرق بين ( الشعب
والأمّة )

إحنا في مصر شعب - لكنّنا لسنا أمّة

\-

إيه الفرق ؟!

الفرق هو الفرق بين ناس عايشين في فندق - وناس عايشين في
بيت عيلة

\-

اجتماع مجموعة من البشر في مكان - دول يبقى اسمهم
شعب

لكن لو مجموعة البشر دول ليهم حلم واحد - وطموح واحد -
وبرنامج واحد - وخطوات تنفيذيّة واحدة - للوصول لهدف واحد - دول يبقوا
أمّة
