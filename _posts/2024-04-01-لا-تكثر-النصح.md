---
layout: post
title: "لا تكثر النصح"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


وانا منتظر في المستشفى امبارح - كان قاعد جنبي واحد بيكلّم
ستّ من عيلته - عاوزه تيجي تزور المريض اللي مع الأخّ ده

أخينا ده يقول لها - يا حاجّة ما تتعبيش نفسك - هتيجي مش
هتعرفي تدخلي

بعد شويّة - يا حاجّة مش هتعرفي تدخلي - مش هيرضوا يدخّلوكي -
هتيجي تتعبي نفسك وهتقفي ع الفاضي

طب يا حاجّة لمّا الزيارة تفتح انا هاجي آخدك وأدخّلك
تشوفيه

\-

أنا قاعد هاين عليّا أقول له - قول لها تعالي

وأرجع أقول لنفسي ( من حسن إسلام المرء تركه ما لا
يعنيه )

\-

ودي نصيحة عامّة لكلّ الناس

[<u>\#ما\_تناهدش\_كتير</u>](https://www.facebook.com/hashtag/%D9%85%D8%A7_%D8%AA%D9%86%D8%A7%D9%87%D8%AF%D8%B4_%D9%83%D8%AA%D9%8A%D8%B1?__eep__=6&__cft__%5b0%5d=AZV70lnFcTPnw1Br0gmrd7Me4ZBL2jJjcaH2VsFO9cRvEqyWfy4niSap_dfsXlEWnp25kzQ5g9JXPnWz6iwLLY21cIOhAD0I4usEsbnf0sRyl9Aj7AmrrDnpUnh5FV_xaX5V6FTqDozPBuey_cgDGKSIKmlFfr3EvUcUXG9DAU0RlA&__tn__=*NK-R)

\-

إنتا قلت لها هتيجي تقفي ع الفاضي

ما سمعتش الكلام

خلّيها تيجي وتقف وتتبسط وتزغرط من الانبساط كمان

وبعد كده تبقى تسمع الكلام من أوّل مرّة

\-

أنا بناهد فقط مع العميل - لإنّ العميل دافع فلوس عشان ياخد
معلومة - فمن حقّه ياخد المعلومة مقابل الفلوس اللي دفعها

ياخدها مباشرة بقى - ياخدها بالمناهدة - هيّا حقّه ولازم
توصل له

\-

لكن غير كده أيّ حدّ عاوز يعمل أيّ حاجة ونصحته مرّة واحدة وما
سمعش الكلام - بسيبه يجرّب

العمر أقصر بكتير من كلّ المناهدة دي
