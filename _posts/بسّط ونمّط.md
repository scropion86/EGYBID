---
layout: post
title: "بسّط ونمّط.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUSo2L7DOz5961hv3MDlu5NZthWLl-XYzfNidRKr9DCP6VyEwPPBjynTTKXpSvh8GhaW1T36FOSY4FTW9CUdQlKt0n7lu1nUFoOUqyxUuIJOZipUlvSrxhf-FGqBB6JCpR0h7cXbE92kUXBB3Mg_QXMpdDY4SYJpreMIbEvKuGYBw&__tn__=*NK-R)

\-

ابذل أقلّ مجهود

\-

سبب كبير من سبب عدم إنجازك - هوّا إنّك إنسان ابن ناس
ومحترم - ولازم تعطي كلّ حاجة حقّها ع الجدّ و ع المظبوط

إنّك إنسان مبدع - كرييتف - غير تقليديّ - مبتكر - ومتجدّد -
وبتنوّر ف الضلمة

\-

وبناءا عليه !!!

لازم كلّ حاجة تعملها تعملها بطريقة جديدة - بفكرة إبداعيّة
ما حصلتش قبل كده

فقاعد مضيّع 90 % من وقتك في الاختراعات - و 10 % في
الإنجاز

فبتكون النتيجة إنّ منتجك النهائيّ آخر اليوم هو 10 %
!!!

\-

وبتكون النتيجة إنّ كلّ فكرة جديدة - محتاجة تجهيزات
مختلفة

فقاعد حضرتك مضيّع 90 % من وقتك في التجهيزات

ففي النهاية - حضرتك ما عندكش وقت تشتغل أصلا !!!

\-

أي نعم بتعمل شغل فوق النمرة 1

لكن في النهاية العميل مش محتاج ده

وفي النهاية إنتا بتعمل 1 من 10

حتّى لو بعته بضعف الثمن - فإنتا حصلت على 2 جنيه - بدلا من
10

\-

طيّب والحلّ

الحلّ هو (
[<u>\#التبسيط_والتنميط</u>](https://www.facebook.com/hashtag/%D8%A7%D9%84%D8%AA%D8%A8%D8%B3%D9%8A%D8%B7_%D9%88%D8%A7%D9%84%D8%AA%D9%86%D9%85%D9%8A%D8%B7?__eep__=6&__cft__%5b0%5d=AZUSo2L7DOz5961hv3MDlu5NZthWLl-XYzfNidRKr9DCP6VyEwPPBjynTTKXpSvh8GhaW1T36FOSY4FTW9CUdQlKt0n7lu1nUFoOUqyxUuIJOZipUlvSrxhf-FGqBB6JCpR0h7cXbE92kUXBB3Mg_QXMpdDY4SYJpreMIbEvKuGYBw&__tn__=*NK-R)
)

\-

يعني إيه التبسيط

التبسيط يعني اعمل الحاجة بأبسط الطرق الممكنة (
الصحيحة )

التبسيط يعني ابدأ مفركش كما يقول أستاذنا الدكتور إيهاب
مسلّم

\-

كمثال

حضرتك محتاج تصوّر فيديو

يبقى تعمل إيه

افتح الموبايل - اظبط الكاميرا على وضع السيلفي - وصوّر أمّ
الفيديو عادي

\-

حضرتك مش محتاج تبقى مخرج عشان تصوّر فيديو

لو عندك محتوى - ف content is king

المحتوى هو المهمّ

\-

طيّب افرض الناس اللي بتشوفك بيهمّها الإبهار

طيّب انتا تافه وبيتابعوك ناس تافهة - جاي هنا ليه

المتابعين هنا بيقرؤوا البوستات وإيديهم متعاصة شحم من
الورشة

\-

حضرتك شغّال ع الأرض - وعندك محتوى - صوّر فيديو بالمحتوى
بتاعك

اكتب بوست عن المحتوى بتاعك

\-

طيّب وخلفيّة الفيديو

أفضل خلفيّة للفيديو - خلّي وراك حائط أبيض - أو أزرق

أيّ لون - المهمّ يكون لون واحد

ما تخليش المشاهد يفكّر في تناسق الديكور وراك

عندك محتوى - قلت لك content is king

\-

مجهودك بيضيع في عكس طريق التبسيط

مجهودك بيضيع في ضبط الإضاءة - ضبط تناسق الألوان بين
القميص والجاكت

يا فندم

رصّ التيشيرتات بتاعتك جنب بعضها في الدولاب - قوم من
النوم - خد أوّل تيشيرت ع اليمين

رجعت البيت - التيشيرت اتغسل - حطّ التيشيرت على الشمال -
وهكذا

دور داير زيّ بتاع الجيش

\-

ما تقومش من النوم الصبح تفكّر هالبس تيشيرت إيه يليق على
مناسبة النهارده - هوّا انتا رايح تخطب

بسّط الأمور - كلّ ما يزيد التبسيط - كلّ ما تزيد
الإنتاجيّة

وكلّ ما تزيد المثاليّة - كلّ ما تقلّ الإنتاجيّة

\-

دا غير طبعا اخواننا ( المرضى ) بالمثاليّة

دا مرض فعلا - أنا كنت كده - والحمد لله شفاني الله سبحانه
وتعالى من هذا المرض

\-

المثاليّة - أو perfectionism تعني
إنّك لو زرار من القميص مش ملفوف على 0 درجة أو 90 درجة - يبقى امسح أمّ
الفيديو وصوّره تاني

\-

من ضمن المثاليّة - التماثليّة - أو symmetry

يعني - لو اكتشفت بعد تصوير الفيديو إنّ مناخيرك مش جايّة في
نصّ الكادر بالظبط - يبقى ايه ؟!

معروفة - امسح أمّ الفيديو - وصوّره تاني

\-

دي المثاليّة - اللي عكسها التبسيط

\-

طيّب إزّاي تتخلّص من المثاليّة الوحشة دي ؟!

تتخلّص منها بعكسها

سهلة أهي

\-

يعني تجبر نفسك تصوّر فيديو ملغبط - وتنشره

تجبر نفسك تصوّر فيديو وانتا مطلّع لياقة القميص فوق الجاكت
من ناحية آه وناحية لأ

زيّ فطّوطة كده

وترفع الفيديو وانتا عامل كده

\-

تجبر نفسك تلغبط تماثليّة الكادر

لفّ الكادر شويّة - خلّي اللي بيشوف الفيديو طول الوقت حاسس
إنّه رقابته واجعاه - ههههههههه

\-

حضرتك كده بـ ( تكوي ) المثاليّة عندك - لغاية ما
تموت

تهانينا

كان عندك مثاليّة وراحت

\-

أنا عملت كده - والحمد لله الطريقة نجحت

لدرجة إنّي بقيت بالعكس - لو لقيت الشغل مثالي -
لازم ابوّظ منّه حاجة - ههههههههه

يعني مثلا كلمة مثاليّ في الجملة السابقة - شلت منها الشدّة
اللي على الياء

زمان كنت لو شفتها كده - كنت ممكن أكسّر الكيبورد -
ههههههههه

\-

ده التبسيط

\-

القاعدة التانية للإنجاز هي ( التنميط )

\-

يعني إيه التنميط ؟

\-

التنميط يعني تعمل كادر ثابت - ما تأبدعش - مش كلّ يوم تجدّد
في أمّ الكادر

هيّا حيطة بيضاء - وأباجورة ع اليمين

\-

أقول لك - شيل أمّ الأباجورة

\-

اعمل 3 نقاط بقلم ماركر ع الأرض - دي النقاط اللي بتثبّت
عليها رجول الترايبود بتاع الكاميرا - مش هنغيّر - إحنا هننمّط

وبعدين انتا ليه تشيل الترايبود من مكانه أصلا - سيبه
مكانه - هوّا قافل المرور في القوضة مثلا - سيبه مكانه - نمّط

\-

اعمل برزنتيشن باور بوينت ثابتة - بنفس الخلفيّات - بنفس
الفونت ( مش الفونتات - هوّا فونت واحد ) - بنفس حجم الفونت - بنفس لون أمّ
الفونت

سمّي البرزنتيشن ده مثلا ( نموذج برزنتيشن )

وكلّ ما تيجي تعمل فيديو - خد كوبي من النموذج ده - وغيّر
فقط في الصور

حطّ الترايبود على ال 3 نقط اللي في الأرض - نفس أمّ
الكادر - نفس أمّ الإضاءة - نفس أمّ البرزنتيشن - بنفس أمّ الخطوط والأحجام
والألوان - و rec يا معلّم

\-

بسّط - ونمّط - وادعي لي
