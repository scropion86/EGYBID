---
layout: post
title: "المتضايق والمتضرّر"
date:   2024-04-10T00:00:01+03:00
author: "mahmoud"
category: "مرزوقيات"
tag: "المفاهيم"
---


من الطرق اللي ممكن تفضّ كتير من المشاكل بين الناس

هي إنّنا نسأل نفسنا ( مين متضايق ومين متضرّر ؟ )

والمتضايق يتنازل للمتضرّر




مثال بسيط

واحد وزوجته

الزوج كان متعوّد يشغّل المروحة وهوّا نايم

والزوجة مش متعوّدة على كده

طيّب إيه الحلّ ؟!




الحلّ هو إنّنا نسأل الزوج

لو نمت من غير المروحة - هتتضايق ولّا هتتعب ؟

والزوجة - لو نمتي في المروحة - هتتضايقي ولّاهتتعبي
؟




هنجد مثلا إنّ الزوج هيتضايق لو نام من غير مروحة

هيحسّ بالحرّ

هيعرق

لكن مش هيتعب




لكن الزوجة هتتعب وهيجيلها برد وزكام من المروحة




يبقى القرار هنا هو إنّكوا إنتوا الاتنين تناموا من غير
المروحة




طيّب ما كده الزوج هيتضايق

يتضايق عادي

التعب أولى بالاعتبار من التضايق




مدّ الخطّ د على استقامته بقى في أيّ خلاف

هتلاقي معظم الخلافات تخلص بالطريقة دي




لكن فيه بعض الخلافات طبعا هيحصل فيها إنّ الطرفين
هيتضايقوا

أو الطرفين هيتعبوا

ودي الحلّ فيها إيه ؟

مش عارف لسّه الصراحة
