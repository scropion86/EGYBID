---
layout: post
title: "الحكم علي الشئ فرع عن تصوّره.md"
date:   2024-07-21T00:00:01+03:00
author: "Mahmoud"
category: "6 - مفاهيم متقاربة"
---
الحكم علي الشئ فرع عن تصوّره\
-\
قاضي رزع متّهم تابيدة - لحيازته الكوكايين\
-\
بس المتهم كان معاه دقيق - مش كوكايين\
الفكرة في ان القاضي ما يعرفش الكوكايين اساسا\
-\
طبعا انا معترض علي القاضي\
تسمع بقي من الناس الردود دي\
-\
واحد يقول لك - انتا عارف الكوكايين بيعمل ايه في شباب
الأمّة ؟!\
التاني يقول لك - انتا مش عاجبك القانون اللي بيجرّم
الكوكايين ؟!\
التالت يقول لك - وهوا القاضي لازم يكون شمام ومدمن عشان
يحكم علي الناس ؟!\
-\
طب تخيل واحد بيقول لك\
انتا عارف الخروج علي الحاكم الشرعي هيعمل ايه في الامّة
؟!\
والتاني يقول لك - انتا مش عاجبك الشرع اللي بيحرّم الخروج
علي الحاكم ؟!\
والتالت يقول لك - وهوا الشيخ لازم يكون فاهم في السياسة
عشان يفتي ؟!\
-\
ده دقيق يا جماعة\
دقييييييييق
