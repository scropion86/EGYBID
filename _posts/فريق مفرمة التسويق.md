---
layout: post
title: "فريق مفرمة التسويق.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXWbWDkPZr8QubHTR5THTcTbp0yLxQQzTMT9zBNKNL3W-vvBwWHiUdi_sudsOm0h_JFJRVhBmXuL2F7itV7dSrwHcNrbZTHM3MrSrNZJPbFNoQoRF29HbF_IwSegBTSSuuVyxLj-XcgEtsPRU5idl2AV0WQEfICg3kjTGp0taDZG1bAmApplqr9d3t5o9mvx1s&__tn__=*NK-R)

\-

وانتا بتصنع مكنة التسويق بتاعتك - انتبه - لإنّ فيه نوعين
من المكن ده !!

فيه مكنة تسويق تسوّق لأيّ حاجة

وفيه مكنة تسويق تسوّق لحاجة واحدة بسّ !!!

\-

حاجة كده زيّ المفرمة الصناعيّة - لو رميت فيها أيّ حاجة
هتفرمها

براميل كاوتش أنابيب مراوح مكاوي شفّاطات أيّ حاجة قديمة
للبيع

\-

لكن فيه مفرمة ورق مثلا - دي بتفرم ورق بسّ !!

\-

فحضرتك لو هتبذل وقت وجهد عشان تعمل فريق تسويق يسوّق للرزّ
مثلا

يعرف المورّدين والعملاء وطبيعة العملاء والمنافسين ونقاط
قوّتهم وضعفهم

والمواصفات والتغليف والمواسم والعروض إلخّ

\-

فريق التسويق ده لو رميت عليه بعد كده مكرونة -
هيفرمها

لو رميت عليه زيت - هيفرمه

خلّ - ماشي

بقوليّات - ما يضرّش

بهارات وتوابل - ما في مشكل

\-

لكن لو عملت فريق تسويق للموبيليا !!

تقدر ترمي عليه إيه تاني يسوّقه ؟!!!

\-

ممكن تعمل فريق تسويق لتسويق لمبات الليدّ مثلا

المكنة دي بعد كده لو رميت عليها أدوات كهربائيّة

فيشة مشترك بواط علبة ماجيك

شغّال

رميت عليها خراطيم كهربا - طيّب سلوك كهربا

طيّب حمزة وجليلة - طب جليلة وحمزة

\-

لكن لو عملت فريق تسويق لتسويق الملابس مثلا - هيسوّق لك
إيه تاني

\-

عملت فريق تسويق لتسويق السرنجات

ارمي عليه أكياس بول - يعع

طب ارمي عليه مكمّلات غذائيّة

طب ارمي عليه بامبرز - يعععععععع

كفاية يا عمّ اقتنعت خلاص

\-

طب كمان واحدة

عملت فريق تصدير لتصدير البصل

طيّب ارمي عليه بطاطس

ارمي عليه بامية - فاصوليا

طيّب ارمي عليه موالح

طب ارمي عليه فراولة - مانجة - جوافة - رمّان

\-

لكن لو عملت فريق تصدير لتصدير القماش !!

\-

انتبه

إنتا كده كده هتتعب

فخلّي التعب بفايدة

\-

Do it nice - Or do it TWICE
