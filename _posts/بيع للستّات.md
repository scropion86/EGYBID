---
layout: post
title: "بيع للستّات.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZU8Uwq-aXU_t-T7CgUSjaVvLg9obRpq3gLeyoQPAk_x7yiwAYB-_CyjSeofjB3-k8td1rDQGoGfyFiDF8bDR163blfJzlFHv_tYe8PUbJ6i85EQCmRf8ANSx6ZwfpX8W3bOesGI0m4bl5BR8ac_Y4A2PhrwfXJwkDn-Vb2-d8TovoOafw089KGs-A0NlaHG7Kc&__tn__=*NK-R)

\-

دايما اقول اشتغل في حاجة بتدخل في جهاز العروسين

عشان احنا عندنا مليون جوازة في السنة

\-

فخلّيني النهارده أتكلّم بشكل أكثر دقّة

وأقول لحضرتك ( إشتغل في حاجة بتدخل في
[<u>\#جهاز_العروسة</u>](https://www.facebook.com/hashtag/%D8%AC%D9%87%D8%A7%D8%B2_%D8%A7%D9%84%D8%B9%D8%B1%D9%88%D8%B3%D8%A9?__eep__=6&__cft__%5b0%5d=AZU8Uwq-aXU_t-T7CgUSjaVvLg9obRpq3gLeyoQPAk_x7yiwAYB-_CyjSeofjB3-k8td1rDQGoGfyFiDF8bDR163blfJzlFHv_tYe8PUbJ6i85EQCmRf8ANSx6ZwfpX8W3bOesGI0m4bl5BR8ac_Y4A2PhrwfXJwkDn-Vb2-d8TovoOafw089KGs-A0NlaHG7Kc&__tn__=*NK-R)
تحديدا )

\-

ليه ؟

\-

أوّلا /

بخصوص الجواز عموما

دي حاجة بتحصل مرّة في العمر

فلو الحاجة متكلّفة 5 آلاف جنيه والمفروض تتباع ب 6
مثلا

لو اتباعت ب 7 ما يضرّش

\-

أهل العروسين هيقولوا دي حاجة بتتجاب مرّة في العمر - ودي
حاجة ما ينفعش نسترخص فيها - عشان دي هتعيش العمر كلّه

لكن لو هيّا حاجة بيشتروها كلّ شهر مرّة - هيقفوا على
سعرها

\-

ملحوظة /

هيّا بتتجاب مرّة في العمر بالنسبة لهم

لكن بالنسبة لينا كأصحاب مصانع - هيّا بتتباع مليون مرّة في
السنة

\-

وده لو انتا مستهدف مصر فقط

لكن انتا حواليك في أفريقيا حوالي مليار ونصف بني آدم -
يعني شوف كام جوازة في أفريقيا

أفريقيا دي المفروض حلالنا أصلا

\-

ثانيا /

الناس بتبقى سكرانة بفرحة الجواز

فأبو 6 لو بقى ب 7 ما حدّش هياخد باله

\-

ثالثا /

نروح للعروسة بقى

البنات بتوع بدع - وكلّ واحدة بتبصّ لصاحبتها - فلو نزّلت كلّ
شهر بدعة جديدة هتتباع وهتبقى موضة وتريند

\-

رابعا /

البنات ما يعرفوش إيه الفرق أصلا بين ال 6 آلاف وال 7
آلاف - همّا عاوزين الحاجة الغالية وخلاص

مش عشان جودتها أعلى - ولكن فقط عشان هيّا غالبة

والموضوع بيدخل فيه منظرة وتفاخر وتباهي بشكل كبير
بردو

\-

خامسا /

البنات عندهم سفاهة - لو يكفّيها طقم واحد من كذا - هتجيب
سبعة عادي

وامّها أكثر سفاهة منّها - هتقول لها 7 ليه يا حبيبتي - هاتي
12
