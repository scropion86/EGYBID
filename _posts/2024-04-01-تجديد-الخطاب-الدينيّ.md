---
layout: post
title: "تجديد الخطاب الدينيّ"
date:   2024-04-10T00:00:01+03:00
author: "Mahmoud Marzouk"
category: "مرزوقيات"
category: "الدين"
---


يعني إيه ( تجديد الخطاب الديني )

تجديد الخطاب الديني

يعني تجديد ( الخطاب ) الديني

.

يعني اللي طول الوقت محتاج تجديد

هو طريقة التواصل

وطريقة التوصيل

.

يعني

لما كان المسلمين حافظين القرآن

ما كناش محتاجين نجمعه في مصحف

لما خشي من موت الحفاظ

جمعنا القرآن في مصحف

ما كانش موجود بشكل مجمع كامل قبل كده

.

لكن

هل أضفنا أو حذفنا أو غيرنا شيء من القرآن ؟

لا طبعا

.

طيب

لما ظهرت الإسطوانات

سجلنا القرآن على إسطوانات

.

لما ظهر الراديو

عملنا إذاعة القرآن الكريم

.

لما ظهر الكاسيت

سجلنا القرآن على شرائط

.

لما ظهرت المواقع

عملنا مواقع للقرآن

وعملنا قنوات يوتيوب

وصفحات فيسبوك

.

لكن

هل غيرنا القرآن ؟

لا طبعا

.

هوا ده تجديد الخطاب الديني

إني أتجدد مع تجدد وسيلة التوصيل

.

أما عن طريقة التواصل

فأنا محتاج أتواصل مع كل فئة

باللغة اللي يفهموها

.

لكن

أوصل لهم في النهاية نفس المحتوى

ولا أبتذل في الأسلوب

احتراما لقدسية المحتوى اللي بانقله

.

لكن

مع تطويري لطريقة التواصل

هل هغير من مضمون المحتوى

لا طبعا

.

ده هوا تجديد الخطاب الديني

وغير كده هو ( تغيير للدين )
