---
layout: post
title: "افقد الاختيار.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
قمت من النوم قلت هصوّر فيديو في السريع وهكمّل شغل باقي
اليوم

الفيديو خد حوالي 12 ساعة تجهيز برزنتيشن وتصوير ومونتاج
ورفع !!!

\-

وهنا تأتي قاعدة من أهمّ القواعد

ألا وهي

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVu8w2sEkJX-_vK-yP_b9rRTnZDn9n8eA3GrbgfwE37S-7wkvkNIkgo293d_nO1dCExgTja5Z2s8_eVyBMSD26158BpDOa0qsWj4dCGRG58QdRRhheCmyUVzhGXBBM0elq3lbbbLeYNy-MeudjxBUuoz1cQQRxOxbZ6gC3_zs7jKw&__tn__=*NK-R)

تقبّل الجهد - وافقد الاختيار

\-

كون المهمّة المطلوبة تكون مجهدة - آه وبعدين - وافرض
يعني

ما هنعملها بردو - إحنا مش وارثين

دى معنى تقبّل الجهد

\-

والأهمّ هو
[<u>\#فقد_الاختيار</u>](https://www.facebook.com/hashtag/%D9%81%D9%82%D8%AF_%D8%A7%D9%84%D8%A7%D8%AE%D8%AA%D9%8A%D8%A7%D8%B1?__eep__=6&__cft__%5b0%5d=AZVu8w2sEkJX-_vK-yP_b9rRTnZDn9n8eA3GrbgfwE37S-7wkvkNIkgo293d_nO1dCExgTja5Z2s8_eVyBMSD26158BpDOa0qsWj4dCGRG58QdRRhheCmyUVzhGXBBM0elq3lbbbLeYNy-MeudjxBUuoz1cQQRxOxbZ6gC3_zs7jKw&__tn__=*NK-R)

يعني احنا ما فيش قدّامنا بديل تاني

هنعمل الشغلانة المطلوبة أو هنعملها - ما فيش بديل
تاني

لمّا بتفهم ده - بتستريّح

\-

التعب بييجي لمّا تحسّ إنّك قادر ترتاح - بسّ مجبر على عدم
الراحة

لكن لمّا تكون مش قادر ترتاح أصلا - فخلاص - تعب بتعب بقى -
آدينا شغّالين

فخيالات الراحة بتخرج من دماغك - وتعتبر إنّ التعب طبيعيّ -
فترتاح !!!

\-

زيّ ما تكون جعان ومنتظر بتاع الديليفري وهوّا متأخّر
عليك

بتبقى متنرفز

لإنّك عارف إنّ الأكل متاح - لكن بتاع الديليفري هوّا اللي
معطّلك

\-

لكن لو في رمضان !!! مش هتبقى متضايق - حتّى لو جعان

لإنّه كده كده فيه أكل أو ما فيش أكل احنا مش هناكل

\-

فخروج بديل الأكل ( أو الراحة ) من دماغك - بيريّحك

عشان كده بقول لك
[<u>\#افقد_الاختيار</u>](https://www.facebook.com/hashtag/%D8%A7%D9%81%D9%82%D8%AF_%D8%A7%D9%84%D8%A7%D8%AE%D8%AA%D9%8A%D8%A7%D8%B1?__eep__=6&__cft__%5b0%5d=AZVu8w2sEkJX-_vK-yP_b9rRTnZDn9n8eA3GrbgfwE37S-7wkvkNIkgo293d_nO1dCExgTja5Z2s8_eVyBMSD26158BpDOa0qsWj4dCGRG58QdRRhheCmyUVzhGXBBM0elq3lbbbLeYNy-MeudjxBUuoz1cQQRxOxbZ6gC3_zs7jKw&__tn__=*NK-R)

\-

ومهمّ جدّ إنّك تفهم إنّ الأصل في الأشياء الصعوبة

قال رسول الله صلّى الله عليه وسلّم ( اللهمّ لا سهل إلّا ما
جعلته سهلا )

فالأشياء - كلّ الأشياء - صعبة

تقبّل هذا - وادع الله سبحانه وتعالى أن ييسّر لك الأمر
العسير

[\#نصيحة_من_خبير](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVjBfsnuC5cCbbxm4IDZQbbkMV6OBJzlrZwbi2eNEW55VCzSm_9wk_w5ix77o4XhaIALC2_9-Iy3QC2mENHx9HwlAaq9k8SQIzPOam9XY4rjLIXqbIvgRHkophSXc2majBedm-grM5lOZ-3oKnyEi8Ngj1xsoLXP_J_C6GE6lFSmYdTbPcf-5Q-npbOyF-jXaQ&__tn__=*NK-R)

\-

اشتغل بمبدأ
[\#مطرح_ما_ترسي_هندقّ\_لها](https://www.facebook.com/hashtag/%D9%85%D8%B7%D8%B1%D8%AD_%D9%85%D8%A7_%D8%AA%D8%B1%D8%B3%D9%8A_%D9%87%D9%86%D8%AF%D9%82%D9%91_%D9%84%D9%87%D8%A7?__eep__=6&__cft__%5b0%5d=AZVjBfsnuC5cCbbxm4IDZQbbkMV6OBJzlrZwbi2eNEW55VCzSm_9wk_w5ix77o4XhaIALC2_9-Iy3QC2mENHx9HwlAaq9k8SQIzPOam9XY4rjLIXqbIvgRHkophSXc2majBedm-grM5lOZ-3oKnyEi8Ngj1xsoLXP_J_C6GE6lFSmYdTbPcf-5Q-npbOyF-jXaQ&__tn__=*NK-R)

\-

يعني مركب ماشية في البحر - مطرح ما ترسي على الشطّ - هندقّ
لها وتد نثبّتها بيه

\-

حضرتك شغّال في مشروع معيّن - اكتشفت إنّك محتاج تبذل مجهود
كبير جدّا في تخليص مرحلة من مراحل المشروع ده

\-

ولو

ابذل المجهود - وخلّص المرحلة دي

\-

ما تفكّرش تتجاوزها - أو تعملها بجودة أقلّ

\-

شغّال في مشروع - وظهر ليك من دلوقتي إنّه كمان شهر أو شهرين
هتتدبّس في شغلانة مرهقة جدّا

ما تفكّرش من دلوقتي في إيه هيّا الطريقة اللي تخلّيني ما
أوصلش للمرحلة دي

أو أوصل لها وألفّ من على الدائريّ من غير ما ادخلها

\-

إذا كان الصحّ إنّك توصل للمرحلة دي وتدخلها - يبقى اوصل -
وادخلها - وعدّيها

\-

شغّال في شغلانة - ووقت الشغل خلص - ومحتاج تسهر فيها مع
العمّال

ابعت هات عشا - وسهّر العمّال معاك

\-

إنتا لو بتحسن ليهم قبل كده - هيسهروا معاك بنفس
راضية

وطبعا طلّع لهم الأوفر تايم بتاعهم

ولو سهرتوا جامد - اعطيهم تاني يوم أجازة مدفوعة

لكن إحنا قاعدين يا رجّالة لغاية ما نخلّص - مطرح ما ترسي
هندقّ لها

\-

دي كانت طريقتنا في الجيش بالمناسبة

بنمشي وقت ما الشغل يخلص

مرّة سهرنا للساعة 3 الفجر بنلحم في شغل

فالعقيد قائد قطاع الإنتاج قال لنا تمامكوا بكره الساعة
9

يعني بدل 8

\-

ههههههههه - عطانا ساعة تأخير عن التمام تقديرا لإنّنا
سهرنا 12 ساعة

ساعة بحالها - دا تبذير وإسراف ودلع وتسيّب

\-

الشاهد

ما تشغّلش مخّك في الغلط

لو هتشغّل مخّك في الصحّ - ماشي

لكن - لو هتشغّل مخّك في الغلط - فأنا بقول لك - شغّل جسمك في
الصحّ - بدل ما تشغّل مخّك في الغلط

اتعب جسمك عادي

أيّام الكاراتيه كنت بقول - كلّ ما تهين جسمك - كلّ ما جسمك
يكرّمك

\-

للأسف الناس كرّرت نصيحة ( اعمل بذكاء - وليس بجهد ) ففهمت
منها إنّنا بنقول لك بطّل تجتهد !!!

\-

اعمل بذكاء أيوه - لو العمل بذكاء هوّا الصحّ

لكن تشغّل مخّك عشان تتحايل على الصحّ وتقلّل المجهود

فده مش ذكاء ولا حاجة

\-

الغلط إنّ حاجة ممكن تتعمل بمجهود قليّل - أو بمجهود كبير -
فانتا تعملها بمجهود كبير لإنّك ما شغّلتش مخّك في إزّاي تعملها ( صحّ ) بمجهود
قليّل

لكن لو الحاجة دي مش هتتعمل إلّا بالمجهود الكبير - يبقى
ابذل المجهود الكبير عادي

\-

تعبت ؟!

ما تتعب

\-

والمتنبّي بيقول

وإذا كانت النفوس كبارا - تعبت في مرادها الأجسام

\-

الخلاصة

[\#افقد_الاختيار_وتقبّل_الجهد](https://www.facebook.com/hashtag/%D8%A7%D9%81%D9%82%D8%AF_%D8%A7%D9%84%D8%A7%D8%AE%D8%AA%D9%8A%D8%A7%D8%B1_%D9%88%D8%AA%D9%82%D8%A8%D9%91%D9%84_%D8%A7%D9%84%D8%AC%D9%87%D8%AF?__eep__=6&__cft__%5b0%5d=AZVjBfsnuC5cCbbxm4IDZQbbkMV6OBJzlrZwbi2eNEW55VCzSm_9wk_w5ix77o4XhaIALC2_9-Iy3QC2mENHx9HwlAaq9k8SQIzPOam9XY4rjLIXqbIvgRHkophSXc2majBedm-grM5lOZ-3oKnyEi8Ngj1xsoLXP_J_C6GE6lFSmYdTbPcf-5Q-npbOyF-jXaQ&__tn__=*NK-R)
