---
layout: post
title: "الرقابة المزدوجة"
date:   2024-04-10T00:00:01+03:00
author: "Mahmoud Marzouk"
category: "إدارة الشركات"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVfRu-zW-ZykD_1w7q6bA3cp9ZTd6Z1HOCwkLN0wv-UklqqWbi7v1tAdYPylzF926VfGLDiA0pSytmh9Lce5nvyAH_TXiiI3gsmMXwYqf9cM9Zseg27X1G4Luu7TBcw760V1IOTL_3bHy_IJD9qnChv3E3wGh--hYusfgA6Er2xIxdExW1BEN6C2RDeG-TxbC8&__tn__=*NK-R)

.

[<u>\#الرقابة\_المزدوجة</u>](https://www.facebook.com/hashtag/%D8%A7%D9%84%D8%B1%D9%82%D8%A7%D8%A8%D8%A9_%D8%A7%D9%84%D9%85%D8%B2%D8%AF%D9%88%D8%AC%D8%A9?__eep__=6&__cft__%5b0%5d=AZVfRu-zW-ZykD_1w7q6bA3cp9ZTd6Z1HOCwkLN0wv-UklqqWbi7v1tAdYPylzF926VfGLDiA0pSytmh9Lce5nvyAH_TXiiI3gsmMXwYqf9cM9Zseg27X1G4Luu7TBcw760V1IOTL_3bHy_IJD9qnChv3E3wGh--hYusfgA6Er2xIxdExW1BEN6C2RDeG-TxbC8&__tn__=*NK-R)

.

مهم جدا يكون فيه رقابة مزدوجة على أي عمل

.

من حوالي أسبوع اتكلمت عن إني بفكر اعمل شركة منشآت معدنية
كمان ٢٠ سنة إن شاء الله

فأحد المتابعين الأفاضل قال لي . والأفضل لو تعمل التصميم
والتصنيع بنفسك . هيكون المكسب أكبر

.

قلت له ما ينفعش حد يعمل تصميم وتصنيع

قال لي بس احنا شركتنا شغالة كده

فللأسف عملت له بلوك

.

ما ينفعش حد يكون رقيب على نفسه

دلوقتي لما حضرتك تصمم . وتصنع

مين يقول إن التصنيع ده مطابق للتصميم ؟

حضرتك

.

طيب لو التصنيع غير مطابق للتصميم . حضرتك هتقول لنفسك هد
الشغل ده وابنيه من أول وجديد !!

.

إذن ما ينفعش حضرتك تبقى مصمم ومصنع في نفس الوقت

.

وده الحاصل في المشاريع المدنية فعلا

بيبقى فيه مكتب استشاري بيصمم المبنى

وبييجي المقاول ينفذ

وبعدين ييجي الاستشاري هوا اللي يقول هل المقاول نفذ طبقا
للتصميم ولا لأ

.

طيب نرجع للصناعة

ده يحصل ازاي في المصنع ؟!

.

يحصل من خلال إن حضرتك يكون عندك مدير جودة . وده شخص
مختلف تماما عن مدير الإنتاج

.

ومهم يكون مدير الجودة على نفس المستوى الفني . أو أعلى .
من مدير الإنتاج

عشان ما يجيش يقول له دا غلط . فيلاقي مدير الإنتاج أشطر
منه في الفنيات . فيطلعه غلطان

.

والأهم . إنه ما يكونش تحت إدارته

يعني ما ينفعش مدير الانتاج يكون مدير مدير الجودة
!!

ما ينفعش

وإلا هيقول له بالأمر اقعد ساكت !!

.

مدير الجودة بيكون تحت إدارة مدير المصنع مباشرة . مش مدير
الإنتاج

.

ودور مدير الجودة هو إنه هوا اللي يقول هل قسم الإنتاج
بيصنع المنتجات طبقا للمواصفات ولا لأ

ولو حصل حيود عن المواصفات . يوقف الإنتاج لحين تصحيح
الوضع

.

طبعا مقبول إنك في بداية مصنعك ما يكونش واضح التقسيمة
بالدقة دي

المهم تكون عارفها في عقلك

.

ممكن تمشي في الأول من غير مدير جودة

ممكن تمشي من غير مدير إنتاج ولا مشرف إنتاج أصلا

.

في البداية حضرتك هتبقى كل المديرين دول مضروبين في
الخلاط

ومع الوقت هتبني الهيكل الاداري بتاعك بشكل
أورجانيك

.

لكن مهم إنك تكون عارف ده ولو على الأقل في عقلك

لحين تنفيذه في مصنعك على الواقع

.

طيب

ليه في أول البوست بتقول ( الرقابة المزدوجة ) . مع إن هوا
مدير جودة واحد ؟!

.

الرقابة دي فعلا مزدوجة

لإن مدير الإنتاج نفسه بيراقب نفسه

.

ما هوا محتاج يطلع الشغل مظبوط عشان ما يترفضش

فهوا بيراقب الشغل بنفسه

وييجي مدير الجودة يراقب تاني

فتبقى دي ( رقابة مزدوجة )

.

كذلك المقاول وهوا بينفذ المبنى . بيراقب التنفيذ . لإنه
مش حابب ييجي الاستشاري يرفض الشغل . فنهد ونبني من أول وجديد .
ونصرف

إحنا بنشتغل عشان نكسب . مش عشان نصرف مرتين على نفس
الشغل

.

[<u>\#أشكيك\_لمين\_يشعر\_بقلبي\_اللي\_انظلم\_وياك\_سنين</u>](https://www.facebook.com/hashtag/%D8%A3%D8%B4%D9%83%D9%8A%D9%83_%D9%84%D9%85%D9%8A%D9%86_%D9%8A%D8%B4%D8%B9%D8%B1_%D8%A8%D9%82%D9%84%D8%A8%D9%8A_%D8%A7%D9%84%D9%84%D9%8A_%D8%A7%D9%86%D8%B8%D9%84%D9%85_%D9%88%D9%8A%D8%A7%D9%83_%D8%B3%D9%86%D9%8A%D9%86?__eep__=6&__cft__%5b0%5d=AZVfRu-zW-ZykD_1w7q6bA3cp9ZTd6Z1HOCwkLN0wv-UklqqWbi7v1tAdYPylzF926VfGLDiA0pSytmh9Lce5nvyAH_TXiiI3gsmMXwYqf9cM9Zseg27X1G4Luu7TBcw760V1IOTL_3bHy_IJD9qnChv3E3wGh--hYusfgA6Er2xIxdExW1BEN6C2RDeG-TxbC8&__tn__=*NK-R)

[<u>\#أشكيك\_لمين\_والخصم\_إنتا\_والحكم\_أشكيك\_لمين</u>](https://www.facebook.com/hashtag/%D8%A3%D8%B4%D9%83%D9%8A%D9%83_%D9%84%D9%85%D9%8A%D9%86_%D9%88%D8%A7%D9%84%D8%AE%D8%B5%D9%85_%D8%A5%D9%86%D8%AA%D8%A7_%D9%88%D8%A7%D9%84%D8%AD%D9%83%D9%85_%D8%A3%D8%B4%D9%83%D9%8A%D9%83_%D9%84%D9%85%D9%8A%D9%86?__eep__=6&__cft__%5b0%5d=AZVfRu-zW-ZykD_1w7q6bA3cp9ZTd6Z1HOCwkLN0wv-UklqqWbi7v1tAdYPylzF926VfGLDiA0pSytmh9Lce5nvyAH_TXiiI3gsmMXwYqf9cM9Zseg27X1G4Luu7TBcw760V1IOTL_3bHy_IJD9qnChv3E3wGh--hYusfgA6Er2xIxdExW1BEN6C2RDeG-TxbC8&__tn__=*NK-R)
