---
layout: post
title: "اقطع علاقتك مع القمّاص"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXkT7LxpJkIDdbQ2bCp0Q8Zyu-svv6juTzoLyC0ARx-GTh6T0y1WyF-siwWxn0Wyh3NkMt7TrV3DZ_vedM56rhNvGqN8Lnj2FACi7vb6gcTXqMFgNqqbGMW07KeQ-ayO_z_afo0MCC9Fa2DwuWDTesxPyz4_yMzijVxmd_TKLZVMcuA-rdEOlVfkNmlBveX5OE&__tn__=*NK-R)

.

أي حد ب ( يتقمص ) إقطع علاقتك معاه وحاول استبداله بآخر
في أقرب وقت

.

اللي بيتقمص ده لن يخرج عن حاجة من اتنين

إما يكون بيتقمص فعلا

أو . يكون بيبتزك . بينما هوا مش مقموص ولا حاجة

.

هل فيه بديل تالت ؟!

لا يوجد

.

فلو هوا بيتقمص فعلا . فده عبيط

والمثل بيقول . لا تصاحب العبيط . ولا تخلي العبيط
يصاحبك

.

العبيط ده توقع منه أي كارثة في أي وقت

وممكن الكارثة تجيلك بحجم انتا ما تقدرش تتعامل
معاه

أو في وقت إنتا ما تقدرش تتعامل فيه

فابقى خلي العبيط ينفعك بقى

.

ملحوظة /

وقتها لما يلاقيك بتصرخ . هيتقمص منك

بقى يا راجل يا عرة . تلاقيني خربت لك بيتك . تقوم تشتكي .
ملعون أبو العشرة اللي بيننا يا أخي

.

الحالة التانية /

إنه يكون مش بيتقمص ولا حاجة . لكن بيستخدم ده كآداة ضغط
عليك

وفي الحالة دي إعرف إن ده ( شيطان )

إتعامل معاه زي ما بتتعامل مع الشيطان

.

من الحاجات اللي بقيت مؤمن بيها بشكل قاطع . إن الحل مش في
تصليح الناس . إلا لو انتا فاضي بقى

.

الحل في التجربة الكبيرة والانتقاء

.

يعني !

لو انتا عاوز ١٠ تتعامل معاهم . ما تبحثش عن ١٠ كويسين .
مش هتلاقيهم . أو هتلاقيهم وهتطلع منهم بواحد فقط

.

لكن الحل هو في التجربة مع ناس كتير . ١٠٠ مثلا . واستبعاد
٩٠ منهم . وانتقاء ال ١٠ اللي انتا محتاجهم

.

هتصرف كتير وهتتعب كتير مع ال ١٠٠ . لكن هتوصل

بينما البديل لو متخيل إنك هتوصل لل ١٠ الكويسين مرة واحدة
. يبقى ابقى قابلني

.

قال رسول الله صلى الله عليه وسلم

إنما الناس كالإبل المائة . لا تكاد تجد فيها راحلة

.

يعني زمان اللي كان عنده ١٠٠ جمل . عشان يطلع منهم جمل
مؤهل إنه يكون راحلة . يا دوب ممكن يلاقى جمل واحد مؤهل لده

.

الجمل اللي بيبقى راحلة ده هو جمل بمواصفات خاصة

.

بينما ال ٩٩ جمل الباقيين دورهم في الحياة إنهم يتحلبوا .
وبعدين يتدبحوا ويتتاكلوا . لكنهم مش هيتحولوا لراحلة . مش مؤهلين

.

إقعد علم فيهم العمر كله بقى . هما مش مؤهلين . زي ما
تحاول تأهل طور إنه يتحلب

.

يا ريتنا فهمنا الحديث ده من زمان

.

[<u>\#البلوك\_أسلوب\_حياة</u>](https://www.facebook.com/hashtag/%D8%A7%D9%84%D8%A8%D9%84%D9%88%D9%83_%D8%A3%D8%B3%D9%84%D9%88%D8%A8_%D8%AD%D9%8A%D8%A7%D8%A9?__eep__=6&__cft__%5b0%5d=AZXkT7LxpJkIDdbQ2bCp0Q8Zyu-svv6juTzoLyC0ARx-GTh6T0y1WyF-siwWxn0Wyh3NkMt7TrV3DZ_vedM56rhNvGqN8Lnj2FACi7vb6gcTXqMFgNqqbGMW07KeQ-ayO_z_afo0MCC9Fa2DwuWDTesxPyz4_yMzijVxmd_TKLZVMcuA-rdEOlVfkNmlBveX5OE&__tn__=*NK-R)
