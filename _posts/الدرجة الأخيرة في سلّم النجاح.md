---
layout: post
title: "الدرجة الأخيرة في سلّم النجاح.md"
date:   2024-07-21T00:00:01+03:00
author: "Mahmoud"
category: "0 - مفاهيم حياتيّة"
---
تخيل واحد بيضرب بشاكوش علي صخرة\
ضرب 99 ضربة\
والصخرة اتكسرت في الضربة ال 100\
-\
هوا ده النجاح بالظبط\
-\
انك تعمل 99 خطوة مانتاش شايف فيهم النجاح\
ثم\
النجاح ييجي مرة واحدة\
-\
فالناس تحسدك انك نجحت من خطوة واحدة\
-\
الدرجة الاخيرة من السلم هيا اللي بتوصلك للدور
التاني\
لكن الدرجات السابقة قد تكون اكثر خطورة\
-\
اكثر خطورة لانها هي الاحري ان تصيبك بالياس\
-\
لكن\
هوا مش جري في الفاضي\
هوا مجهود في طريق انتا فاهمه وشايف نهايته\
-\
زي سيدنا نوح لما كان بيصنع السفينة والناس بتسخر
منه\
الفرق انه كرسول كان عنده وحي وهوا بيطيعه نتيجة
للايمان\
انتا مش رسول ومش هيوحي اليك\
لكن عندك علم ودراسة يقولوا لك الطريق ده اخرته
نجاح\
-\
لازم وانتا ماشي تكون عين علي الهدف\
وعين علي الطريق\
-\
اللي بيبص علي الهدف بس\
بيتكعبل لانه مش شايف تحت رجليه\
-\
واللي بيبص تحت رجليه بس - عمره ما هيوصل\
-\
واحد اتحدي عنتر وقال له\
اشمعني انتا يعني اللي بيقولوا عليك فتوة\
-\
فقال له\
تحط صباعك تحت ضرسي\
واحط صباعي تحت ضرسك\
( ايه القرف ده ؟! )\
-\
واللي يصرخ الاول يبقي هوا الخسران\
-\
وبالفعل\
عملوا كده\
والراجل التاني صرخ قبل عنتر\
-\
فعنتر قال له - لو صبرت شويه انا كنت علي وشك اصرخ\
-\
الفكرة مش في قد ايه انتا قوي - الفكرة قد ايه انتا
بتستحمل\
-\
الغزال اسرع من الاسد\
لكن الاسد بيقدر يواصل جري بسرعته الاقل من الغزال لفترة
اطول\
الغزال رغم انه اسرع - الا انه بيهبط اسرع من
الاسد\
فالنتيجة بتكون ان الاكثر تحملا بيفوز علي الاسرع\
-\
Slow but Sure\
-\
كنت في التمرين اوقف اللعيبة دايرة\
واقول لهم هفوت عليكم واحد واحد تضربوني في بطني\
واللي ضربته هتوجعني هيكون هوا الفايز في التمرين\
-\
وكانوا غالبا ما حدش بيفوز - فكانوا بيسالوني\
هوا انتا بطنك ما بتوجعكش ؟!\
اقول لهم - بتوجعني - بس باستحمل\
-\
ربّنا قال للصحابة عن الحرب مع الأعداء\
إن تكونوا تألمون فإنّهم يألمون كما تالمون\
-\
كلّه بيتألّم - النجاح رفيق من يتحمل أكثر\
ليس النجاح رفيق القوي لدرجة انه لا يتالم\
كل الناس بتتالم - لكن لازم تتصنّع إنّك فتوّة ما
بتتألّمش\
-\
أنا بكره فكرة الافلام اللي بتيجي في ثواني\
تصور لك البطل من اضعف لحظاته الي اقوي لحظاته\
-\
دي بتحط في عقول الناس ان النجاح سهل اهو\
يا دوبك خد مشهد\
فطالما انا ما نجحتش بسرعة - يبقي انا اساسا فاشل\
انا ما عنديش خامة النجاح\
-\
ده خداع للناس
