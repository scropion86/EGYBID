---
layout: post
title: "تكفير المعيّن"
date:   2024-04-10T00:00:01+03:00
author: "mahmoud"
category: "مرزوقيات"
category: "الدين"
---


تكفير المعيّن  
-  
في ظل الكلام عن موضوع ستيفن هوكينج  
ظهر سؤال برئ بيقول  
وانتا باي حق تقول عليه كافر ؟  
-  
وهذا يأخذنا لمسألة تكفير المعين  
-  
شوف يا سيدي  
تعالي نقسم الموضوع لقسمين ثم قسمين ثم قسمين  
وهكذا  
-  
الناس  
مسلم - وكافر  
الكافر ده خلاص - كافر  
-  
المسلم بقي  
ارتكب افعال كفرية - او ما ارتكبش  
اللي ما ارتكبش ده خلاص - مسلم  
-  
اللي ارتكب افعال كفرية بقي  
نسال  
الفعل هوا اللي كفر - ولا الفاعل هوا اللي كافر  
-  
موضوع ان الفعل كفر ده مفروغ منه - الفعل كفر  
زي مثلا انكار الزكاة - ده كفر  
-  
السؤال هو  
هل الفاعل كافر ام لا  
-  
وهنا ثلاث درجات من الاعتراض علي الامر الديني  
-  
هل الفاعل معترف ان هذا الامر من الدين وهو متكاسل
عنه  
زي اللي مكسل يصلي مثلا  
والراجح ان تارك الصلاة متكاسلا كافر  
-  
ام انه منكر لان هذا الامر من الدين اساسا  
زي اللي قالوا ان الزكاة تعطي للرسول فقط  
فاذا مات انتهي فرض الزكاة  
ودول سيدنا ابو بكر حاربهم  
وما كانش هيحاربهم الا لانهم كفروا  
-  
ولا معترف بانه من الدين وهو منكر له  
يعني ايوه فيه صلاة بس مش هصلي  
وسب الدين كفر وانا هسب الدين  
والزكاة واجبة ومالكوش فلوس عندي  
-  
وهنا نسال عن النوع التالت اللي برشمها ده  
-  
هل الفاعل عارف ان ده كفر  
طيب هوا فاهم حاجة غلط مثلا محتاج نفهمها له صح  
طب حد اجبره علي الكفر والا هيقتله مثلا  
-  
لو كان عارف وفاهم وقاصد يبقي الفاعل كافر  
-  
طيب  
الفاعل ده معين ولا غير معين  
-  
يعني الفاعل ده بتتكلم عن شخص افتراضي في المطلق  
ولا بتتكلم عن فلان الفلاني  
باسمه الرباعي وبرقمه القومي  
-  
تكفير الشخص الافتراضي ده مقدور عليه  
-  
المشكلة هي في تكفير المعين  
يعني انك تقول ان فلان الفلاني  
عمل كذا وكذا من الافعال الكفرية  
وهوا عارف ان ده كفر  
وهوا فاهم اللي بيقوله  
وهوا قاصد  
وهوا كافر  
-  
وده موجود برده - بس اخر مرحلة في كله  
-  
السؤال العجيب بقي  
ان تلاقي حد بيسالك  
فلان - الكافر - هل هوا كافر بقي ولا مش كافر ؟!  
-  
يا باشا كل الكلام اللي فات ده عن المسلمين  
الكفار دول خلصنا منهم من بدري انهم كفار  
-  
كل الكلام اللي فات ده وتكفير الفعل وتكفير
الفاعل  
والمعين وغير المعين - كل ده عن المسلمين  
-  
لكني لا استطيع ان اخفي اعجابي بمدي تعمّق الدين
الاسلامي  
هذه المسائل لو لم تكن من الدين لكانت في حد ذاتها رياضة
عقليّة ممتعة  
ويكفي لمن يقرا عن الاسلام لو قرا هذه النقاشات بين علماء
المسلمين  
ان يدرك ويقدر لاي درجة من الرقي وصل هؤلاء
