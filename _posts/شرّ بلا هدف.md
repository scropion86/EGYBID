---
layout: post
title: "شرّ بلا هدف.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXMksJoIjCRrZVkMbDegWqShwFWqfDK5cDYwZyniK8ir7Jr35CcR1O6fubFPYz1ztW_uwniwF_Iwf_F7e33ZmsbWkgemhf5c1bKdN_KDg1dv9jr8tHlD2KOdovxRjg0YORepJravvJMdrHzp9R1oKH-wP3Uxa9iLcHHMRFKGedAVB3uME_zSfAz61QGwnkFvqITkH1PUTBWrMKhF_WP7Cj7&__tn__=*NK-R)

\-

آخر معلومة هتتعلّمها وانتا بتنتقل من مرحلة السذاجة لمرحلة
النضج

إنّ فيه ناس أشرار بدون هدف

\-

يعني هوّا مش بيأذيك عشان ينتقم منّك لإنّك عملت فيه
حاجة

هوّا بيأذيك كده من نفسه

\-

ولو حاولت تتجنّبه عشان ما يأذيكاش - هيأذيك بردو

\-

هوّا مش بيأذيك عشان يستفيد حاجة

هوّا بيأذيك عشان هوّا مؤذي

\-

أفتكر واحنا في كلّيّة الظبّاط الاحتياط - كان القطر بيتحرّك
بينا من طنطا لفايد

فكان بيطلع شباب تبيع حاجة ساقعة ( قزاز )

فانتا تشتري منهم - ويفوتوا بعد شويّة يلمّوا القزايز القزاز
الفارغة

\-

فكان فيه ناس زمايلنا يشربوا القزازة - ويرموها على شريط
القطر والقطر ماشي !!

\-

منّه ممكن يأذي واحد معدّي على شريط القطر

ومنّه يضيّع الفارغة القزاز على الشابّ اللي بيبيع الحاجة
الساقعة

ما هو البيّاع مش هيقعد يحقّق إنّه فيه قزازة ناقصة في
العربيّة دي

\-

لو شايف الموضوع ده غريب - عادي - تبقى انتا لسّه في مرحلة
السذاجة
