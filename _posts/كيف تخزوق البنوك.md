---
layout: post
title: "كيف تخزوق البنوك.md"
date:   2024-07-21T00:00:01+03:00
author: "Mahmoud"
category: "8 - الربا"
---
كيف تخزوق البنوك في خطوتين - بدون روت !!!

\-

معظم الناس فاكرة إنّ البنك بيعطي الفلوس للمستثمرين عشان
يستثمروا بيها

والمستثمرين ياخدوا الفلوس يشقوا ويتعبوا ويجتهدوا

ويفتحوا بيوت ويشغّلوا الشباب

ويخلّفوا صبيان ونبات

وتحسّ إنّك هتسمع زقزقة العصافير وإنتا بتكلّمهم

ولالا لا

لالا لا

\-

يا جماعة موضوع البنوك ده كلّه سرقة وأكل لأموال الناس
بالباطل

اللي بيروح ياخد فلوس من البنوك بنسبة 95 % عاوزها لغرض
غير المنصوص عليه

وبنسبة 100 % طالب فلوس أكتر من اللي محتاجها

\-

طيّب وهياخدها من البنك إزّاي ؟!

دا لازم أوّلا يعدّي على ناس تراجع دراسة الجدوى
بتاعته

ولازم ثانيا تنزل له لجنة معاينة تعاين الأصول اللي
هيقدّمها كضمانات

\-

أقول لك أنا

ما أنا بتاع دراسات جدوى - مش بتاع كفتة -
ههههههههههه

\-

شوف يا سيدي

البنك بيصدّق أيّ أرقام مكتوبة قدّامه طالما

وخلّي بالك من ( طالما ) دي

طالما عليها ختم محاسب معتمد من البنك

\-

فنمرة واحد حضرتك بتروح لمحاسب معتمد من البنك يعمل لك
الورق

أحد أصدقائي كان شغّال في بنك

ومتقدّم له ورق لشراء خطّ إنتاج ب 30 مليون

عشان البنك يموّل المستثمر لشراء الخطّ ده

\-

فصديقي ده بيقول للمحاسب اللي جاي مع المستثمر ( مش كتير
30 مليون ع الخطّ ده )

فقال له خلاص - خلّيها 20

هههههههههه

أيّ هجايص - المهمّ الختم

\-

وفي النهاية هيروح يشتري شويّة خردة باتنين تلاتة مليون -
وهيصرف على حسّهم قرض ب 30 مليون

\-

هتقول لي لا ما خلّي بالك

البنك مش هيعطي الفلوس للمستثمر

البنك هيعطي الفلوس للشركة اللي بتصنّع الخطّ على طول

وبكده المستثمر ما يبقاش نصب ع البنك

\-

أقول لك بردو - ههههههههههههه

بنروح للشركة نقول لها ( اعملي لنا مكنة ب 5 مليون -
واعملي لنا فاتورة ب 30 مليون )

الشركة تقدّم الفاتورة للبنك

المحاسب يختم

البنك يصرف للشركة 30 مليون

منهم 5 بتوع المكنة

وتلاتة حلاوة نجاح العيال

و 22 تدفعوهم لنا كاش

\-

يا باشا نصب في نصب صدّقني

وأكل لأموال الناس بالباطل

\-

يبقى دا رقم واحد

إزّاي تليّس الورق

\-

رقم اتنين

الضمانات بقى

\-

هتنزل لجنة تشوف هل الضمانات اللي إنتا مقدّمها دي وبتقول
تسوى 30 مليون مثلا

هل تسوى 30 مليون فعلا ولّا لأ

فبتسقي اللجنة دي شاي بالياسمين - وخلاص

فاللجنة تقول إنّ حتّة الأرض اللي تسوى 5 مليون مثلا - لا دي
تسوى 30 مليون

واللجنة تاخدلها بردو اتنين تلاتة مليون حلاوة نجاح
العيال

\-

كده معاك ختم المحاسب - وشهادة اللجنة

كده تاخد ال 30 مليون جنيه فورا جزيلا

اشرب بيهم بيبس بقى على ما نبقى نشوف هنعمل إيه

\-

عشان بسّ الناس اللي عايشة في اللالا لاند

وتقول لك البنوك بتموّل مشاريع بتشغّل الشباب والكلام الحمّصيّ
ده

\-

95 % من التعاملات في البنوك ماشية بالطريقة دي

ظلم وسرقة وسحت وأكل لأموال الناس بالباطل

\-

[<u>\#وهيّا_دي_الأونطة</u>](https://www.facebook.com/hashtag/%D9%88%D9%87%D9%8A%D9%91%D8%A7_%D8%AF%D9%8A_%D8%A7%D9%84%D8%A3%D9%88%D9%86%D8%B7%D8%A9?__eep__=6&__cft__%5b0%5d=AZXEurv9YYSrE2Li99kxlFMogJiyAj8M0f99U-2ksqiuk2cl9bBxt_KZFy7SFfplRpGwrlUXL819fcRhAoJJyeYrifJRHcMNPjxqrFR3iDDecXMTF3LmvhOiVBc1GwbNWBWWWsuvK7JzSSv9uafuKrCXSShG4i6jd9n4_-GatC2S-U_gkTz8ji0IRhnNHO0RSWM&__tn__=*NK-R)

[<u>\#وهيّا_دي_الصياعة_أمحما_أعليّ</u>](https://www.facebook.com/hashtag/%D9%88%D9%87%D9%8A%D9%91%D8%A7_%D8%AF%D9%8A_%D8%A7%D9%84%D8%B5%D9%8A%D8%A7%D8%B9%D8%A9_%D8%A3%D9%85%D8%AD%D9%85%D8%A7_%D8%A3%D8%B9%D9%84%D9%8A%D9%91?__eep__=6&__cft__%5b0%5d=AZXEurv9YYSrE2Li99kxlFMogJiyAj8M0f99U-2ksqiuk2cl9bBxt_KZFy7SFfplRpGwrlUXL819fcRhAoJJyeYrifJRHcMNPjxqrFR3iDDecXMTF3LmvhOiVBc1GwbNWBWWWsuvK7JzSSv9uafuKrCXSShG4i6jd9n4_-GatC2S-U_gkTz8ji0IRhnNHO0RSWM&__tn__=*NK-R)
