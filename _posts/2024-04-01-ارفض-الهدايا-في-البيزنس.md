---
layout: post
title: "ارفض الهدايا في البيزنس"
date:   2024-04-10T00:00:01+03:00
author: "mahmoud"
tag: "آداب البيزنس"
category: "آداب البيزنس"
---


[<u>\#من\_آداب\_البيزنس</u>](https://www.facebook.com/hashtag/%D9%85%D9%86_%D8%A2%D8%AF%D8%A7%D8%A8_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZWrO8d5HfGkVrBiow3kfOUeZKna4U1wFj6FM5Vb9Hk2Y2ZTmD2AnQYmV_svlT2YIx5kQy5oNR85_1B5jf1rxOQTVQteR8MF4OOE-0tvCbIN2I-iITZzrm8_DgZ-NggFY_8frS39zVlCEiXXAgGfzqqZWAySjxcGEbP-NGwaEV968DSFx5jDa5wJjCssScHu7e4&__tn__=*NK-R)

.

من آداب البيزنس إنك لو شغال في شركة . إنك لا تشتري ولا
تبيع حاجة لحد من موردي أو عملاء هذه الشركة

.

الموضوع هيتقلب بعدين لإنهم هيعملوا لك جميلة . وبعدين
مطلوب منك ترد الجميلة دي

فهتعمل لهم تفضيل عن المنافسين لو هما موردين . أو تعمل
لهم خصم لو هما عملاء

.

والمال مش مالك أصلا . إنتا موظف في الشركة ومؤتمن على
المال

.

من فترة كنت باشتري بوتوجاز

أنا عامل دراسة لمصنع بوتوجازات شغال حاليا

وعامل دراسة لشركة استيراد بوتوجازات عشان يعملوا مصنعهم
الخاص

ورغم ذلك رحت اشتريت بوتوجاز عادي جدا من محل

.

مع إني صاحب المكتب . يعني لا يخشى إني هخون أمانة المكتب
يعني لو حد جاملني . لكن بردو هيا الفكرة واحدة . هيجاملني النهارده بألف
جنيه خصم في سعر البوتوجاز . وبكره يطلب دراسة ب ١٠ آلاف جنيه على سبيل
المجاملة !!

.

من اتقى الشبهات فقد استبرء لدينه وعرضه

.

جاء أحد عمال جمع الزكاة على عهد رسول الله صلى الله عليه
وسلم يسلم ما جمعه من زكوات

فقال . هذا لكم . وهذا أهدي إلي

.

فقام رسول الله صلى الله عليه وسلم في الناس خطيبا وقال (
ما بال العامل نبعثه فيجيء فيقول . هذا لكم وهذا أهدي إلي ؟! ألا جلس في
بيت أبيه فينظر أيهدي إليه أم لا ؟! )

.

يعني العميل ده بيعطيك هدية بإمارة إيه ؟!

كنت اقعد في بيتكم كده وشوف هيعطيك هدية ولا لأ

هوا بيعطيك هدية عشان تجامله في مال الناس اللي انتا مؤتمن
عليه

ولو انتا واثق من نفسك . فمن حام حول الحمى أوشك أن يقع
فيه

.

حتى إن بعض الناس أسقطوا الحديث ده على البقشيش اللي
بتعطيه للعامل في مطعم

ما هو بعد شوية هيعرف مين بيدفع بقشيش كتير . يقوم يجامله
في الأكل اللي هوا لا يملكه أصلا !!

.

أخيرا /

من واجبك تعرف شركتك لسببين

أولا . تبرءة لنفسك

ثانيا . تنبه شركتك إن العملاء دول طريقتهم كده . فممكن
يكونوا بيعملوا كده مع موظفين تانيين
