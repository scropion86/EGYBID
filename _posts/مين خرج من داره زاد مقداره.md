---
layout: post
title: "مين خرج من داره زاد مقداره.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXq6JyluQdMJEvJtpQBkimpbl1VaB8LSwhp1t_es047vnJjA6zrPaVxB1_8r-G5zztWoRiujf1Sz43O0mGi6mM_-dxyjvV2jxUBkuFzZ5GUUd4XgrggjmfsRl0vjWQd67nkdL1lIWBUU3qyI69yPRp6EH9mFuV7gustte1XAh5-uBjbaKTPbe-IzAjCOKdyTCWYtKmHXD3zab3oO5Y_cnTT&__tn__=*NK-R)

\-

مين خرج من داره - زاد مقداره

\-

مين خرج من داره - راح الجامعة - اتعلّم

\-

قال تعالى

فلولا نفر من كلّ فرقة منهم طائفة ليتفقّهوا في الدين
ولينذروا قومهم إذا رجعوا إليهم لعلّهم يحذرون

\-

مين خرج من داره - لقى مكان يحقّق فيه هدفه

\-

هجرة الرسول صلّى الله عليه وسلّم كانت الفتح الأوّل - وعلى
تاريخها - أرّخ سيّدنا عمر بن الخطّاب رضي الله عنه لبداية تاريخ الإسلام -
التقويم الهجريّ

\-

الدهب في باطن الأرض زيّه زيّ التراب - اللؤلؤ في أعماق
البحر زيّه زيّ الصدف

\-

اللبن عند الفلّاحة لا قيمة له في بيتها - لو راحت بيه
السوق - بقى له قيمة

\-

لو راح معمل أجبان - بقت له قيمة أكبر

\-

لو عملته جبنة قريش وسافرت باعتها في البندر - بقى له قيمة
أكبر وأكبر

\-

لو اتصدّر - بقت قيمته أضعاف مضاعفة

\-

منتجات كتير بنستوردها - هيّا في بلادها ببلاش

ومنتجات كتير عندنا ببلاش - لو صدّرتها - هتبقى
بفلوس

\-

فيه بلاد اليوسفيّ بيتباع فيها بالواحدة - والواحدة دي
بفلوس - بنصف دولار مثلا

يعني سفانداية ب 25 جنيه !!

\-

ليه ؟!

عشان خرجت من دارها

\-

مين خرج من داره - خد المخاطرة - حقّق الربح

المخاطرة يعني ريسك - من أصول كلمة ( ريسك ) الإنجليزيّة -
كلمة ( رزق ) العربيّة

\-

حتّى الصيّاد - الحطّاب - لمّا بيخرج من داره - بيحقّق الربح -
بيرزق

فما بالك لو مسافر تعمل بيزنس

\-

عميل قال لي مرّة

إحنا عملنا أوّل مطعم بيتزا في الزقازيق - كان بيتّصل بينا
مكتب المحافظ شخصيّا يطلب بيتزا

\-

فده واحد خرج من داره - راح إيطاليا - شاف البيتزا - جات
له الفكرة

فالسفر - مصدر من مصادر الأفكار

\-

فبقت نصيحة ثابتة - كسولة - بقولها لعملائي

عاوز أفكار جديدة - سافر - وخد أفكار جديدة من السوبر
ماركتات برّه

\-

نصيحة ثابتة حاجة كده زيّ ما الدكتور يكتب لك مضادّ حيويّ
احتياطيّ في الروشتّة

نصيحة كسولة يعني احنا لسّه هنفكّر !!

\-

سافر يا بيه - وهتلاقي الأفكار بتاعة 20 سنة عندنا قدّام -
موجودة ع الرفّ عندهم دلوقتي

تعالى قلّد وبيع

\-

عاوز أفكار - سافر

عاوز فرص - سافر

مين خرج من داره - زاد مقداره

\-

ولا عزاء للّي سابوا الفكرة وقفشوا في هيّا ( من ) - ولّا (
مين )

دوا ركبوا قطر ستّة الّا تلت وسافروا بردو - لعلّها فائدة
لهم

مستريح ومستراح منه

\-

قال الإمام الشافعيّ رحمه الله

\-

إرحل بنفسك من أرض تضام بها - ولا تكن من فراق الأهل في
حرق

فالعنبر الخام روث في مواطنه - وفي التغرّب محمول على
العنق

والكحل نوع من الأحجار تنظره - في أرضه وهو مرميّ على
الطرق

لمّا تغرّب حاز الفضل أجمعه - فصار يحمل بين الجفن
والحدق
