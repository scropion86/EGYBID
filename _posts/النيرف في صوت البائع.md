---
layout: post
title: "النيرف في صوت البائع.md"
date:   2024-07-21T00:00:01+03:00
author: "Mahmoud"
category: "7 - البيع"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVocJEmxfW8vvlUlko4Y58leUgq10YjMPK0JDn5EwWL7t6dOIwMBlKwR7XQSXJxKOoS2BhhD6hEb7kmCPbgOgIwbqIrMjPhT4LF-xp5VXmSw73a1WLuEpIFQsEwae41hEemON7Qf9utJcABLW-B4jhsrB8iEA3I5cPQ6fKE4NHdVNJ1m6XDYRqkBZB6sxASYOA&__tn__=*NK-R)

\-

[<u>\#النيرف_في_كلام_الإعلانات</u>](https://www.facebook.com/hashtag/%D8%A7%D9%84%D9%86%D9%8A%D8%B1%D9%81_%D9%81%D9%8A_%D9%83%D9%84%D8%A7%D9%85_%D8%A7%D9%84%D8%A5%D8%B9%D9%84%D8%A7%D9%86%D8%A7%D8%AA?__eep__=6&__cft__%5b0%5d=AZVocJEmxfW8vvlUlko4Y58leUgq10YjMPK0JDn5EwWL7t6dOIwMBlKwR7XQSXJxKOoS2BhhD6hEb7kmCPbgOgIwbqIrMjPhT4LF-xp5VXmSw73a1WLuEpIFQsEwae41hEemON7Qf9utJcABLW-B4jhsrB8iEA3I5cPQ6fKE4NHdVNJ1m6XDYRqkBZB6sxASYOA&__tn__=*NK-R)

\-

حضرتك ممكن تحتاج تعمل إعلان لشركتك

وكحدّ لسّه باديء - لسّه مش قادر تجيب فريق ومخرج وكده -
فغالبا هتعمل الإعلان بنفسك

وكحدّ لسّه باديء بردو - هتبقى متنيّل بنيلة - ومش عارف تتكلّم
ازّاي

\-

فإمّا هتخاف - فصوتك هيطلع واطي

أو - هتخاف - فتقوم معلّي تون صوتك جدّا - عشان تقاوم
الخوف

\-

أفتكر أوّل فيديو تعريفيّ عملته للمكتب - لبست كلّ اللي في
الدولاب - هههههه

قميص بدلة - وصديريّ بدلة - وكرافتّة - وجاكت بدلة

صوّرت الفيديو - وبعتته لصديق - قال لي ( إوعى تنشره
!!! )

\-

اللبس الكتير ده معناه إنّك ( خايف ) - فبتقاوم الخوف بإنّك
بتلبس حاجات كتير ( تفخّمك )

دلوقتي بقيت باطلع بتيشيرت عادي - ههههههههه

\-

الخوف أحيانا بقى بيتنقل لطبقة الصوت - فإمّا يوطّيها

أو ( وهو موضوع البوست ) يخلّيك يطلع لك ( نيرف ) في
الكلام

\-

النيرف - يعني ( العصب )

والشخص اللي عنده نيرف في الكلام - بتلاقي طبقة صوته عليت
فجأة - وسرعة كلامه عليت فجأة

\-

صعب جدّا أشرح ده كتابة - لكن أقرب مثال ليه هو ( إعلانات
الشركة السعوديّة للمنتجات العصريّة )

\-

معقول يا أستاذ محمّد البوتوجاز ده بيطلّع نار؟!

أمّال يا أستاذ أحمد - لو مش مصدّق اقعد عليه

والمفاجأة - الشوّاية كمان بتطلّع نار

بتطلّع نار يا أستاذ محمّد ؟!

بتطلّع نار يا أستاذ أحمد

حاجة في منتهى الديستوبيا اللي ف الدونيا

\-

والنموذج الأكمد ( الأكثر كوميديّة منه ) هو إعلان قديم
بتاع كومبيوتر كان اسمه ( أبو كرتونة )

\-

هسيب اللينك بتاعه في أوّل تعليق

\-

طيّب

دي الطريقة الغلط

الطريقة الصحّ بتكون ازّاي

\-

عشان تعرف الطريقة الصحّ - لازم تعرف إنّ الكلام ليه 3
اتّجاهات - صاعد - وهابط - وأفقيّ

\-

الكلام الصاعد هو كلام البنت لأبوها لمّا تقول له ( عشان
خاطري يا بابا هات لي صندل )

بتبقى طبقة صوت صاعدة من الأسفل للأعلى - وغالبا ما تصاحب
الطلب من الصغير للكبير

\-

النغمة الهابطة هي لمّا لوا يقول لعسكريّ ( افتح الحاجز يا
ابني )

طبقة هادية - راكزة - نازلة من فوق لتحت - وغالبا ما تصاحب
كلام الشخص الأكبر للشخص الأصغر

\-

الاتّجاه الأفقيّ هو اتّجاه الكلام الخبريّ - هي طريقة ( مذيع
الأخبار ) - هذا وقد أعلن مصدر مسؤول أنّ سندوتش الكبدة بنصّ جنيه - والسجقّ ب
75

\-

دي اتّجاهات الصوت

\-

إحنا عاوزين حضرتك تتكلّم بطريقة أفقيّة في الأعلان

\-

فيه بقى حاجة تانية - وهي ( القرار والجواب )

البيز والسكسكة

\-

القرار - هو عمق الصوت - الصوت لمّا يكون عميق وعريض
ودافيء - حاجة كده زيّ طبقة صوت أسامة منير في برنامج أنا والنجوم
وهواك

الحبّ هو الغاز \... الذي يشعل البوتوجاز

\-

أو طبقة صوت الدكتور مصطفى محمود الله يرحمه

\-

الجواب هو طبقة الصوت العالي - حاجة كده زيّ أصالة لمّا كانت
بتقول ( لو ما دفعتش تمن القهوة اللي شربتها - يبقى أنا - ما بقاش
أنا )

أو وردة وهيّا بتقول ( يا لعبة الأيّام - يا لعبة الأيّام -
يا لعبة الأيّااااااااااام )

تحسّ إنّ السقف هيقع عليك

أو عبد الحليم وهوّا بيقول ( جبّاااااااااااااااااار
)

محمّد الموجي قفش إنّها تتقال كده - فعبد الحليم خاف يغنيها
قدّام الناس لصوته يشرخ منّه - فسجّلها في الاستوديو !!

فاحنا عاوزين من حضرتك إنّك تتكلّم من القرار - من طبقة
الصوت المنخفضة العريضة الهادئة الفخمة

حاجة كده زيّ أمّ كلثوم وهيّا بتقول ( نسيت النوم - وأحلامه -
نسيت لياليه - وأيّامه )

طبقة صوت ( قاعدة )

\-

الكلام دا بينتقل للمستمع - لو مش بعقله الواعي ( لو كان
فاهم الموضوع ) - فهينتقل لعقله الباطن ( حتّى لو مش فاهم )

\-

فتلاقي واحد سمع كلام واحد صدّقه - وكلام حدّ تاني قال عليه
هجّاص - و ( بيّاع )

تسأله ليه

يقول لك ما اعرفش - حسّيت كده

\-

الإحساس ده تفسيره زيّ ما قلت لحضرتك كده - هو طبقات الصوت
واتّجاهاته

\-

أخيرا /

أظبط الموضوع دا ازّي ؟!

بسيطة

سجّل الفيديو - وشوفه - هتحسّ باللي انا بقوله

واقعد عدّل لحدّ ما يظبط معاك إن شاء الله

\-

[<u>\#عاوز_إيه</u>](https://www.facebook.com/hashtag/%D8%B9%D8%A7%D9%88%D8%B2_%D8%A5%D9%8A%D9%87?__eep__=6&__cft__%5b0%5d=AZVocJEmxfW8vvlUlko4Y58leUgq10YjMPK0JDn5EwWL7t6dOIwMBlKwR7XQSXJxKOoS2BhhD6hEb7kmCPbgOgIwbqIrMjPhT4LF-xp5VXmSw73a1WLuEpIFQsEwae41hEemON7Qf9utJcABLW-B4jhsrB8iEA3I5cPQ6fKE4NHdVNJ1m6XDYRqkBZB6sxASYOA&__tn__=*NK-R)

[<u>\#مااااوس_ليزر</u>](https://www.facebook.com/hashtag/%D9%85%D8%A7%D8%A7%D8%A7%D8%A7%D9%88%D8%B3_%D9%84%D9%8A%D8%B2%D8%B1?__eep__=6&__cft__%5b0%5d=AZVocJEmxfW8vvlUlko4Y58leUgq10YjMPK0JDn5EwWL7t6dOIwMBlKwR7XQSXJxKOoS2BhhD6hEb7kmCPbgOgIwbqIrMjPhT4LF-xp5VXmSw73a1WLuEpIFQsEwae41hEemON7Qf9utJcABLW-B4jhsrB8iEA3I5cPQ6fKE4NHdVNJ1m6XDYRqkBZB6sxASYOA&__tn__=*NK-R)

[<u>\#خووود</u>](https://www.facebook.com/hashtag/%D8%AE%D9%88%D9%88%D9%88%D8%AF?__eep__=6&__cft__%5b0%5d=AZVocJEmxfW8vvlUlko4Y58leUgq10YjMPK0JDn5EwWL7t6dOIwMBlKwR7XQSXJxKOoS2BhhD6hEb7kmCPbgOgIwbqIrMjPhT4LF-xp5VXmSw73a1WLuEpIFQsEwae41hEemON7Qf9utJcABLW-B4jhsrB8iEA3I5cPQ6fKE4NHdVNJ1m6XDYRqkBZB6sxASYOA&__tn__=*NK-R)
