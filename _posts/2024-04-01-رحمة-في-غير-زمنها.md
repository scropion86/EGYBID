---
layout: post
title: "رحمة في غير زمنها"
date:   2024-04-10T00:00:01+03:00
author: "Mahmoud Marzouk"
category: "مرزوقيات"
category: "الدين"
---


لما تيجي في زمن

الناس فيه بتضيع جزء ما من الدين

وتناقش اختلاف العلماء حول هذا الجزء

فإنتا بتخون الدين

.

ما تقوليش في الوقت ده

أصل اختلاف العلماء رحمة

.

ده تقوله في وقت

تأمن فيه على هذا الجزء من الدين

وعارف إن فيه شريحة من الناس

هتاخد بالرخصة

وشريحة تانية هتاخد بالعزيمة

.

لكن

لو الجزء ده أساسا مهدد بالضياع

والناس كلهم هياخدوا بالرخصة

فمناقشتك لآراء العلماء هنا

مش سعة في الدين ولا حاجة

ده تضييع للدين

.

ما تجيش في وقت

بيضيع فيه حكم

وبتندثر شعيرة

.

وتناقش رأيين

أحدهم بيقول إن هذا الحكم

على سبيل التخيير

والآخر بيقول إنه على سبيل الإلزام

.

أو تناقش رأيين

أحدهم بيقول إن هذه الشعيرة واجبة

والآخر بيقول إنها فقط مستحبة

.

إنتا كده بتطلق الرصاصة الأخيرة

على هذا الجزء من الدين

.

الناس مش محتاجة منك أكتر من كده

عشان يلغوا الحكم ده من حياتهم بشكل كامل

وينسوا هذه الشعيرة للأبد

.

من الحكمة إنك تكون عارف الرأيين

بس من الحكمة أكتر

إنك تكون عارف أثر مناقشتهم على الناس
