---
layout: post
title: "لاتتجاوز  النظام.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
أكتر من تعليق جه على البوست ده إن اللي بيتجاوز تاجر
الجملة أو تاجر التجزئة مش هينجح لإنه ( بيقطع رزق الناس )

.

فهنا أنا عندي تعليق مهم

.

ما فيش حاجة اسمها إنك انتا يا ضعيف يا عاجز تقطع رزق
حد

احترم نفسك

.

إنتا هتفشل لإنك بتخطأ خطأ اقتصادي

مش خطأ عاطفي

.

تجاوز نظام السوق اللي استقر عليه لمدة مئات السنين . هو
خطأ اقتصادي

لإن النظام ده نظام اتخلق بشكل طبيعي . organic

.

يعني اشتغلنا مليون مرة بالتجربة والخطأ لحد ما السوق
استقر لإن النظام الصحيح هو إن المجال الفلاني فيه

مصنع . تاجر جملة . تاجر قطاعي . مستهلك نهائي

.

ومجال تاني بقى شغال

مستورد . تاجر قطاعي . مستهلك نهائي

.

ونظام تالت استقر على

مصنع . مصنع تاني . مصنع تالت . تاجر . إلخ

.

فانتا دورك قبل ما تدخل المجال إنك تفهم هوا شغال
ازاي

وبعدين تعمل زي ما الناس بتعمل

ما تخترعش

.

إلا لو !!!

إلا لو حصل تطور جديد في الحياة كلها استدعي حذف حلقة أو
إضافة حلقة في نشاط ما

وقتها هيبقى ده الصح

واللي هيلتزم بالنظام القديم هوا اللي هيفشل

.

وقتها اللي هيقول إن حذف الحلقة الفلانية بيقطع أرزاق
الناس . هوا اللي هيفشل

لإن هوا اللي بقى بيخالف نظام الأرزاق اللي وضعه ربنا
سبحانه وتعالى . النظام الحيوي المتغير . كل يوم هو في شأن . سبحانه
وتعالى

.

يعني مثلا لو نظام دخل فيه البيع الأونلاين بقوة . وانتا
تغافلت عنه . فانتا هتفشل

.

واللي دخل البيع الأونلاين في النظام دن ما اسموش إنه قطع
رزقك . إنتا اللي قطعت رزق نفسك بنفسك . دا لو كنت تقدر تقطع رزق
نفسك

وما ظلمناهم ولكن كانوا أنفسهم يظلمون

.

والنظام اللي ما فيهوش وساطة . وانتا برشطت وجليطت وفرضت
نفسك عليه كوسيط . لما النظام ينفر منك ويطردك . واللي قدامك يكلم اللي
وراك مباشرة . ويخرجوك من السلسلة . ما تقولش إنهم قطعوا رزقك . إنتا ما
كانش ليك رزق هنا أصلا

.

قبل ما تفكر برا الصندوق . لو سمحت افهم الصندوق . اتنقع
في الصندوق . اتخلل في الصندوق

الفكرة اللي برا الصندوق . بتيجي من قاع الصندوق . من قعر
الصندوق
