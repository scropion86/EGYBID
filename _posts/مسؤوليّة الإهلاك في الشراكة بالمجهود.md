---
layout: post
title: "مسؤوليّة الإهلاك في الشراكة بالمجهود.md"
date:   2024-07-21T00:00:01+03:00
author: "Mahmoud"
category: "6 - الشراكة"
---
الخناقة اللي شغّالة دلوقتي عن موضوع يا ترى الإهلاك يتحمّل
على الشركة كلّها - ولّا على الشريك برأس المال فقط - في حالة الشراكة
بالمجهود - سببها حاجة واحدة

سببها هو
[<u>\#تكييف</u>](https://www.facebook.com/hashtag/%D8%AA%D9%83%D9%8A%D9%8A%D9%81?__eep__=6&__cft__%5b0%5d=AZVJWFmhQCuLcr_0448gRFP32KTtrCapb98Xn93KRLSji2HScER6693yC7doUYqJCyr8lI9JM4rThB50vxwwAb3DZe5AjcAoqcxlY5NvOJzjjexCAz9QRpm7e9Ex_LvXTFesB8TySaic5-Zqv-pHQzGHYQa8RCobotSeFXz1VTJvcA&__tn__=*NK-R)
نوع التكاليف اللي اتصرفت دي هل هي تكاليف رأسماليّة ولّا
تكاليف تشغيليّة

\-

الأوّل / يعني إيه
[<u>\#تكييف</u>](https://www.facebook.com/hashtag/%D8%AA%D9%83%D9%8A%D9%8A%D9%81?__eep__=6&__cft__%5b0%5d=AZVJWFmhQCuLcr_0448gRFP32KTtrCapb98Xn93KRLSji2HScER6693yC7doUYqJCyr8lI9JM4rThB50vxwwAb3DZe5AjcAoqcxlY5NvOJzjjexCAz9QRpm7e9Ex_LvXTFesB8TySaic5-Zqv-pHQzGHYQa8RCobotSeFXz1VTJvcA&__tn__=*NK-R)
؟

\-

تخيّل حضرتك واحد قتل واحد - حكم القاتل إيه ؟!

هتقول لي طبعا ( من قتل يقتل )

أقول لحضرتك غلط - كده حضرتك حكمت بدون
[<u>\#تكييف</u>](https://www.facebook.com/hashtag/%D8%AA%D9%83%D9%8A%D9%8A%D9%81?__eep__=6&__cft__%5b0%5d=AZVJWFmhQCuLcr_0448gRFP32KTtrCapb98Xn93KRLSji2HScER6693yC7doUYqJCyr8lI9JM4rThB50vxwwAb3DZe5AjcAoqcxlY5NvOJzjjexCAz9QRpm7e9Ex_LvXTFesB8TySaic5-Zqv-pHQzGHYQa8RCobotSeFXz1VTJvcA&__tn__=*NK-R)
الفعل اللي حصل

\-

القتل ده ممكن يكون قتل عمد - أو شبه عمد - أو خطأ - أو
دفاع عن النفس

ففي كلّ حالة منهم هيكون فيه حكم مختلف

\-

فالمشكلة كلّها في أيّ قضيّة ما بتكونش في الحكم

أيّ عيّل صغيّر لو عطيته قضيّة بتكييفها هيقول لك حكمها

\-

المجهود اللي بيبذله المحقّقون كلّه بيكون هدفه التكييف وليس
الحكم

بمجرّد ما وصلنا للتكييف الصحيح للحالة اللي قدّامنا - هيكون
الحكم خلاص منتهي مش محتاج حدّ يقوله

\-

نرجع لموضوع الإهلاك - هل يتحمّل على الشريكين - ولا على
الشريك برأس المال فقط

فزيّ ما قلت لحضرتك - الفيصل هو تكييف الإهلاك ده هل هوّا من
المصاريف الرأسماليّة - ولّا من المصاريف التشغيليّة

\-

نروح لثانيا / يعني إيه مصاريف رأسماليّة ويعني إيه مصاريف
تشغيليّة ؟

\-

شوف حضرتك - تخيّل إنّ حضرتك عندك عربيّة نقل - وأنا
سوّاق

واتّفقنا نشتغل مع بعض النصف بالنصف

\-

جينا آخر الشهر بنتحاسب - فأنا قلت لحضرتك العربيّة جابت 30
ألف جنيه

وصرفنا 10 آلاف جنيه بنزين

وجبنا فردة كاوتش ب 5 آلاف جنيه

يا ترى الحساب يبقى ازّاي ؟!

\-

الحساب إننّا كسبنا 30 ألف - وصرفنا 10 آلاف بنزين - يبقى
الربح 20 ألف - إنتا 10 - وانا 10

\-

لأ استنّى - ما فيه فردة كاوتش جبناها ب 5 آلاف - يبقى
الربح 15 - إنتا 7.5 - وأنا 7.5

\-

وقتها هقول لحضرتك - فردة الكاوتش دي مصاريف رأسماليّة -
مصاريف تحوّلت لأصل - يوم ما نيجي نفضّ الشراكة - أنا كسوّاق مش هاخد نصف فردة
الكاوتش وانا ماشي

\-

ففردة الكاوتش دي هتحمّل كلّها على الشريك برأس المال -
الشريك بالمجهود مش مسؤول عنها

\-

مثال تاني /

\-

إنتا عندك ماكينة حقن بلاستيك بمليون جنيه - وأنا اتّفقت
معاك على شراكة بالمجهود بالنصف في الأرباح مقابل إنّي هدير المصنع وأسوّق
للمنتج

جينا آخر الشهر المصنع كسب 200 ألف جنيه

يبقى حضرتك 100 ألف - وأنا 100 ألف

\-

تقوم تقول لي - بسّ احنا جبنا اسطمبة الشهر ده ب 100 ألف -
يبقى اخصمهم من الأرباح

أقول لحضرتك - الاسطمبة دي أصل رأسماليّ - بتاع حضرتك
لوحدك - تكاليفه على حضرتك لوحدك - أنا مش هاخده معايا وانا ماشي

زيّ الماكينة بالظبط

\-

طيّب ليه خصمت ثمن البلاستيك وأجور العمّال وتكاليف الكهرباء
إلخّ ؟

عشان دول تحوّلوا لمنتج

\-

اللي بيتحوّل لأصل - يبقى اسمه تكاليف رأسماليّة

واللي بيتحوّل لمنتج - يبقى اسمه تكاليف تشغيليّة

\-

فالتكاليف الرأسماليّة دي هي مسؤوليّة المشارك برأس المال
منفردا

بينما التكاليف التشغيليّة هي مسؤوليّة المشروع بكلّ
شركائه

\-

طبعا يطلع لك ناس تقول لك - وانتا عاوز تحسب الأرباح من
غير ما تخصم التكاليف

فبندّيهم بلوكّ طبعا

مين قال إنّي مش باحسب التكاليف

\-

يطلع لك واحد تاني يقول لك وانتا مش عاوز تحسب الإهلاك من
ضمن التكاليف

فياخد بلوّك بردو

ومين قال لحضرتك إنّي مش حاسب الإهلاك من ضمن
التكاليف

الخلاف هو ( هل الإهلاك ده من ضمن التكاليف الرأسماليّة ولّا
التشغيليّة )

\-

تخيّل حضرتك في مثال السوّاق والعربيّة - إنّ العربيّة عطلت -
فاقترحنا نستأجر عربيّة الشهر ده بدل ما الشغل يقف

\-

آخر الشهر - إيجار العربيّة كان 15 ألف جنيه - هل نخصمهم من
أرباح الشهر - ونخصم 10 آلاف بنزين - يبقى التكاليف 25 ألف - يبقى كلّ واحد
ياخد ألفين ونصف ربح ؟!

أحمس يا فندم - هوّا أنا كشريك بالمجهود من دوري اتحمّل
إيجار العربيّة

ما أنا كده أبقى شريك براس المال بردو

\-

العربيّة دي المسؤول عن توفيرها هو الشريك برأس المال
منفردا - عربيته عطلت - واستأجر عربيّة تانية - يبقى هوّا مسؤول عن
استئجارها

\-

أمّال هوّا بياخد فلوس مقابل إيه لمّا احنا الاتنين نستأجر
العربيّة مناصفة - الألفين ونصّ اللي هياخدهم دول هياخدهم مقابل إيه - مقابل
مساهمته بالأصل اللي هوّا العربيّة ؟! - ما أنا مساهم معاه فيه لو هنستأجره
من أرباح المشروع

\-

طب إيه رأيك بقى بجملة العبط نطلّع 10 آلاف بنزين - و 5
آلاف راتب سوّاق - اللي هوّا أنا يعني - وبعد كده نقسم باقي الأرباح
بالنصف

\-

ولّا حضرتك مش عاوز تحسب تكاليف السوّاق - إنتا ليه ظالم
ومفتري وبتخرّف في الحسابات ومش عاوز تخصم أجور العمّال قبل ما تقسّم
الأرباح

هوّا علم المحاسبة مش بيقول إنّنا نخصم التكاليف قبل
الأرباح - وأجر السوّاق ده هوّا مش من ضمن التكاليف - ولّا هيّا العربيّة هتسوق
نفسها - ولّا انتوا اخترعتوا علم محاسبة جديد يا خويا ولّا إيه

\-

علم المحاسبة ما فيش فيه اختراعات ولا حاجة - كلّ ما في
الموضوع هو
[<u>\#تكييف</u>](https://www.facebook.com/hashtag/%D8%AA%D9%83%D9%8A%D9%8A%D9%81?__eep__=6&__cft__%5b0%5d=AZVJWFmhQCuLcr_0448gRFP32KTtrCapb98Xn93KRLSji2HScER6693yC7doUYqJCyr8lI9JM4rThB50vxwwAb3DZe5AjcAoqcxlY5NvOJzjjexCAz9QRpm7e9Ex_LvXTFesB8TySaic5-Zqv-pHQzGHYQa8RCobotSeFXz1VTJvcA&__tn__=*NK-R)
تكاليف الإهلاك

\-

هتقول لي المحاسبة بتعتبر الإهلاك من ضمن مصاريف التشغيل -
هقول لحضرتك تعتبرها براحتها - أنا باعتبرها من المصاريف الرأسماليّة - هي
مسؤوليّة صاحب رأس المال فقط إنّ الأصل بتاعه قيمته بتتناقص مع الزمن - هوّا
أساسا داخل الشراكة بيخاطر بالأصل ده - وبيكسب الربح مقابل حبسه للأصل ده
على المشروع - فهو مسؤول عن الأصل ده بمكاسبه وخسايره

\-

لو جينا بكره العربيّة ولعت - أنا مش مسؤول عنها - ولا
تعتبر خسارة عليّا

ولو جينا بكره العربيّة قيمتها زادت الضعف - أنا مش هاخد
نصف الزيادة في سعر العربيّة كربح في جيبي

\-

حضرتك عندك أصل داخل بتخاطر بيه - فانتا مسؤول عنّه - الأصل
ده هيخسر إهلاكات خلال عمر المشروع - يبقى بينك وبين نفسك قدّر خسارتك دي
كام واطلب من الأوّل تقسيم الأرباح بشكل مختلف

\-

يعني بدل ما تقول إنّك موافق على 50 /50 - قول إنّك عاوز 60
/ 40

\-

ما هيّا هيّا !!

لأ يا فندم مش هيّا هيّا

قبل الاتّفاق على المشروع من حقّك تطلب النسبة اللي انتا
عاوزها - حتّى لو طلبت 90 / 10

والشريك بالمجهود لو وافق على كده - يبقى وهو كذلك - ومش
من حقّه بعد كده يعترض

\-

لكن مش تتّفق من الأوّل على 50 / 50 - وبعدين تطلّع لي خصومات
من خيالك عند تقسيم الأرباح ما كنّاش متّفقين عليها

\-

حضرتك كشريك بأصل في المشروع - واجبك هو الحفاظ على الأصل
ده في حالته اللي الاتّفاق اتعمل عليها - يعني لو العربيّة محتاجة صيانة -
فدي مسؤوليّة حضرتك - محتاجة بطّاريّة - فدي مسؤوليّة حضرتك

العربيّة قيمتها بتقلّ مع الوقت - فدي عربيّة حضرتك اللي
قيمتها قلّت - إنتا تتحمّل لوحدك الخسارة دي

\-

بردو يطلع لك ناس تقول لك - وانتا عاوز الشريك بالمجهود
يكسب بسّ ولّا إيه ؟!

فطبعا بياخدوا بلوكّ

\-

أنا عاوز الشريك بالمجهود يكسب ( حقّه ) بسّ - حقّه دا بقى
كتير ولّا قليّل دا مش شغلك - المهمّ إنّه حقّه

\-

أنا بردو كنت ممكن أردّ عليك بطريقتك واقول لك ( وانتا عاوز
الشريك برأس المال يكسب بسّ ولّا إيه ) - بسّ انا ما بقولش الكلام الاهبل
ده

\-

إحنا عاوزين كلّ واحد يكسب ( حقّه ) بسّ

\-

زيّ ما تكون ليك عمولة على المبيعات 10 % مثلا

بعنا ب 100 ألف - فليك 10 آلاف جنيه عمولة

\-

جينا بعنا ب 10 مليون جنيه - يبقى ليك كام ؟

ييجي صاحب الشغل يقول لك ( وانتا عاوز تاخد مليون جنيه
عمولة ؟! )

لأ يا فندم - أنا مش عاوز مليون جنيه عمولة - أنا عاوز ال
10 % فقط المتّفقين عليهم

يطلعوا كتير يطلعوا قليّل دا مش شغلك

\-

يطلع لك واحد رابع يقول لك - ما انتا أصلك مش فاهم فلسفة
الإهلاك

فخد بلوكّ من أوّل ما قال كلمة فلسفة دي - حضرتك داخل علينا
أوّل حاجة هتعملها هتتفلسف ؟!!

\-

إيه بقى الفلسفة من وجهة نظر سيادة الفيلسوف

قال لك فلسفة الإهلاك إنّنا اشترينا مكنة بمليون جنيه
مثلا - فكمان 10 سنين هتبقى قيمتها صفر - وهنحتاج نشتري ماكينة
تانية

فبنوفّر من أرباح المشرع كلّ سنة 10 % عشان بعد 10 سنين
نشتري ماكينة جديدة

\-

طب ما حضرتك كده بتأكّد كلامي - إنّ الإهلاك اللي حضرتك
بتخصمه ده غرضه هو شراء ماكينة جديدة كمان 10 سنين

طيّب أنا مالي ؟!!

أنا شريك بالمجهود يا فندم - المكنة الجديدة اللي هنشتريها
كمان 10 سنين دي هتكون ملك المشارك برأس المال فقط - مش ملكي - فتخصم منّي
تمنها ليه ؟!!!

\-

يجي لك واحد خامس يقول لك - خلاص - اتحمّل معايا في
الإهلاك - ويبقى ليك نسبة من رأس مال المشروع - إبسط يا عمّ - ما بقيتش
مشارك بالمجهود فقط - بقيت كمان ليك حقّ في رأس المال

\-

يا فندم - هوّا احنا بنقول طور يقولوا احلبوه !!

مين قال لك إنّي عاوز أكون مشارك براس المال أصلا - لا يا
عم يا نحلة لا تقرصيني ولا عاوز منّك عسل

\-

أنا داخل معاك في الأوّل إنّي باخد 50 % من الأرباح مقابل
مجهودي - ليه تاخد منّي 10 % منهم وتقول لي يبقى ليك بيهم أصول وهنجوّزك
هنّومة

أنا مش عاوز أصول يا عمّ - إدّيني حقّي كامل - وخلّي أصولك
عندك - أنا من الأوّل داخل معاك بقول لك أنا شريك بالمجهوووووووود

\-

وبالمناسبة - موضوع إنّنا نحسب نسبة للمشارك بالمجهود في
الأصول مقابل تحمّله للإهلاك معانا دا أساسا بيأكّد كلامي

إنّ تحمّل الإهلاك هو نظير تحمّل الأصول

يعني هوّا بردو حاول يردّ على كلامي - فقام مأكّده بدل ما
ينفيه !!

بمناسبة موضوع الإهلاك

البعض بيقول إنك لو مش هتحمل الإهلاك على الشريك بالمجهود
مناصفة مع الشريك برأس المال . فكده الشىريك بالمجهود ممكن يفرم المكنة
عشان تطلع أعلى إنتاج . وكده كده مش فارق معاه حاجة . ما هوا مش خسران حاجة
من إهلاكها

.

طيب كويس

ومين بقى قال لحضرتك إنك لما تحمل الشريك بالمجهود جزء من
الإهلاك هيخاف على الماكينة ؟!

.

ما هوا كده كده الماكينة عليها ١٠ ٪ إهلاك سنوي

أنا كشريك بالمجهود عليا نصفهم

يبقى إيه اللي يمنعني أفرم المكنة بردو

هل لو فرمتها يعني الإهلاك بتاعي هيزيد

ما هما هما ال ٥ ٪ ثابتين

.

بل بالعكس . دلوقتي ما حدش يلومني . أفرم المكنة براحتي .
ما أنا بادفع في إهلاكها

.

ثانيا /

مين قال لك إن الشريك برأس المال هيزعل لما يلاقيني بشغل
المكنة شغل نار

دا هوا بيشتكي أساسا إني ما بشغلش المكنة بالقدر الكافي .
وبيتهمني بالكسل والتقصير

.

هوا جايب المكنة أساسا عشان يفرمها فتطلع ربح . تخيل إني
خليتها تطلع ربح أكتر . هل هوا هيزعل

.

ثالثا /

لو المكنة جابت طاقتها القصوى . فده دور حضرتك كشريك برأس
المال إنك تجيب مكنة تانية وتالتة وتكبر المشروع طالما المكنة الأولى بتكسب
والمشروع شغال لدرجة إنه وصل ل ١٠٠ ٪ من طاقته الإنتاجية

.

المفروض وقتها نقول للشريك بالمجهود إيه

.

نقول له إخس عليك ازاي تجتهد وتوصل المشروع لطاقته الكاملة
. مش تخلي عندك ضمير

.

ولا نقول له ما تزودش إنتاج عن كده . أحسن نكسب أكتر وتبقى
كارثة

.

ولا نقول له طلع إنتاج أكبر من نفس المكنة من غير ما نجيب
لك مكن تاني . اتشقلب . بس أهم حاجة ما تأثرش على كفاءة المكنة وعمرها
الافتراضي

خليها تشتغل بضعف طاقتها . بس من غير ما تأثر على
كفاءتها

أصل هوا ساحر
