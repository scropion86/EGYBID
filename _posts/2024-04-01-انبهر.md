---
layout: post
title: "انبهر"
date:   2024-04-10T00:00:01+03:00
author: "Mahmoud Marzouk"
category: "علم نفس البيزنس"
tag: "علم نفس البيزنس"
---


لو حدّ قال لك معلومة تعرفها

انبهر

\-

ما تقولوش إنّك تعرفها

مبدئيّا دي قلّة ذوق منّك

\-

لكن المشكلة مش في كده

المشكلة إنّه بعد كده مش هيقول لك على معلومة تانية

إنتا أحرجته مرّة بقلّة ذوقك - وهوّا مش غاوي إحراج
يعني

لا يلدغ المؤمن من جحر مرّتين

\-

وممكن بعد كده تسأله عن حاجة - يقول لك ما أعرفش

ما هو ممكن يجاوبك - تقلّ ذوقك معاه تالت

\-

انبهر واشكره

\-

منها مجاملة

ومنها تغذية لشعور السعادة عنده بانبهارك بيه

فهيحاول يبهرك تاني وتالت

\-

تقول الحكمة

في طريقك للنجاح - ستضطرّ للانبهار بأمور كثيرة
تعرفها
