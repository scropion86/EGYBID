---
layout: post
title: "نأجّر ولّا نشتري ولّا نبني"
date:   2024-04-10T00:00:01+03:00
author: "mahmoud"
category: "مفاهيم مهمّة في البيزنس"
tag: "مفاهيم مهمّة في البيزنس"
---


السلام عليكم

نشتري ولّا نأجّر – ولّا نشتري مصنع جاهز – ولّا نشتري أرض
ونبنيها ؟!

أسئلة متكرّرة جدّا – ومشروعة طبعا – فخلّينا نتناولها ببعض
التفصيل




[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)




الحقيقة إنّه ما فيش إجابة على السؤال ده مباشرة كده

عشان ناخد إجابة – محتاجين الأوّل نسأل سؤال
[<u>\#ليه</u>](https://www.facebook.com/hashtag/%D9%84%D9%8A%D9%87?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)

وبناءا عليه هتكون الإجابة إن شاء الله بناءا على هذه
الحالات




[<u>\#الحالة\_الأولى</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%A3%D9%88%D9%84%D9%89?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
/




واحد الحمد لله شغّال كويّس – وحاصل عنده وفر من الأموال –
ومش عارف يدخّل الوفر ده في شغله الأوّل




إمّا إنّ شغله الأوّل أقصى طاقة ليه كده – أو إنّه هوّا شخصيّا
آخر طاقته كده – أو إنّه شغّال موظّف – فشغله اتّجاه واحد – بيجيب فلوس بسّ –
لكن ما تقدرش تحطّ فيه فلوس على سبيل الاستثمار

وكلّ ما في الموضوع إنّه محتاج
[<u>\#يحافظ\_على\_قيمة\_الفلوس</u>](https://www.facebook.com/hashtag/%D9%8A%D8%AD%D8%A7%D9%81%D8%B8_%D8%B9%D9%84%D9%89_%D9%82%D9%8A%D9%85%D8%A9_%D8%A7%D9%84%D9%81%D9%84%D9%88%D8%B3?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
ضدّ مشاكل التضخّم وتضاؤل قيمة الجنيه مع الزمن




فهنا هنسأل سؤال تاني قبل ما نجاوب

ألا وهو /

حضرتك وفر الأموال ده محتاج تحتفظ بيه لمدّة طويلة – ولّا
ممكن يطرأ ليك طاريء في أيّ وقت تحتاج فيه الفلوس




يعني كمثال – محتاج تحتفظ بالفلوس دي لأولادك مثلا – ولّا
لنفسك – بمعنى إنّك ممكن تحتاج تسيّل الفلوس دي عشان تعمل بيها مشروع أو
تنقلها من أصل لأصل




لو كنت محتاج تحتفظ بالأموال لمدّة طويلة – يبقى هنقول
لك
[<u>\#إشتري\_أرض\_وابنيها</u>](https://www.facebook.com/hashtag/%D8%A5%D8%B4%D8%AA%D8%B1%D9%8A_%D8%A3%D8%B1%D8%B6_%D9%88%D8%A7%D8%A8%D9%86%D9%8A%D9%87%D8%A7?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
– لإنّ البناء هياخد وقت – وانتا عندك رفاهية الوقت – يبقى
تستفيد بعنصر إنّ شراء الأرض وبنائها هيكون أرخص من شراء المبنى




لإنّه ببساطة اللي هيبني ويبيع ده هيكون حاطط ربح مقابل
مجهود البناء – وفترة البناء نفسها – واختلاف قيمة المبنى عن الأرض




وبالمناسبة – فرق السعر ده هيكون كبير – مش حاجة
بسيطة !!

يعني لو أرض قيمتها مليون – عليها مبنى قيمته مليون –
هيكون سعرهم مع بعض 4 مليون !!

فانتا لو اشتريتها بمليون – وبنيت عليها بمليون – هتكون
وفّرت نصف التكلفة تقريبا




أو اشتري بقى أرض ب 2 مليون – وابني عليها ب 2 مليون –
هتبقى عندك ضعف النتيجة بنفس التكلفة




حضرتك بتروح تشتري فنجان القهوة ب 20 جنيه مثلا – لو حسبت
هوا فيه كام جرام بنّ – هتلاقيهم حوالي 20 جرام – فلو جرام البنّ ب 50 قرش –
يبقى فنجان القهوة اللي ب 20 جنيه – فيه بنّ ب 10 جنيه فقط !!

يعني لو عملته في البيت – هتبقى وفّرت النصف – نفس النظريّة
طبّقها على المباني




[<u>\#الحالة\_الثانية</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%AB%D8%A7%D9%86%D9%8A%D8%A9?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
/




لكن – لو حضرتك محتاج تشتري المبنى دلوقتي – وفي بالك
إنّك
[<u>\#في\_أيّ\_ظرف\_هتحتاج\_تبيعه</u>](https://www.facebook.com/hashtag/%D9%81%D9%8A_%D8%A3%D9%8A%D9%91_%D8%B8%D8%B1%D9%81_%D9%87%D8%AA%D8%AD%D8%AA%D8%A7%D8%AC_%D8%AA%D8%A8%D9%8A%D8%B9%D9%87?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
– يبقى فكّر في شراء مبنى جاهز

وده بشرط إنّ كلمة ( في أيّ ظرف هتحتاج تبيعه ) دي – معناها
في ظرف أقصر من مدّة بناء المبنى – اللي هيّا تقريبا سنتين




لكن – لو الظرف ده مش متوقّع يحصل قبل سنتين – يبقى ارجع
للبديل السابق




[<u>\#الحالة\_الثالثة</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%AB%D8%A7%D9%84%D8%AB%D8%A9?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
/




واحد عنده وفر من الأموال – لكن الوفر ده
[<u>\#جاي\_على\_صورة\_كاش\_فلو</u>](https://www.facebook.com/hashtag/%D8%AC%D8%A7%D9%8A_%D8%B9%D9%84%D9%89_%D8%B5%D9%88%D8%B1%D8%A9_%D9%83%D8%A7%D8%B4_%D9%81%D9%84%D9%88?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
– أو تدفّقات نقديّة يعني




يعني – معاه 10 مليون جنيه مثلا – لكن ال 10 مليون جنيه
دول مش في إيده حالا – هوّا في إيده حالا 4 مثلا – وعلى مدار 3 سنوات هيجيله
آخر كلّ سنة 2 مليون

وده بيحصل في الشركات طبعا – زيّ إنّك تكون بايع حاجة قسط
مثلا




والشخص ده ما عندوش مساحة لتوجيه الفلوس دي لبيزنس إضافيّ –
فمحتاج يحتفظ بالفلوس دي في صورة أصل




فده هيكون الحلّ الأمثل ليه هو حالة
[<u>\#شراء\_أرض\_وبنائها</u>](https://www.facebook.com/hashtag/%D8%B4%D8%B1%D8%A7%D8%A1_%D8%A3%D8%B1%D8%B6_%D9%88%D8%A8%D9%86%D8%A7%D8%A6%D9%87%D8%A7?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)




[<u>\#الحالة\_الرابعة</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%B1%D8%A7%D8%A8%D8%B9%D8%A9?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
/




شخص بدأ في مصنع إيجار –
[<u>\#وبقاله\_سنتين\_تلاتة\_الدنيا\_مستقرّة</u>](https://www.facebook.com/hashtag/%D9%88%D8%A8%D9%82%D8%A7%D9%84%D9%87_%D8%B3%D9%86%D8%AA%D9%8A%D9%86_%D8%AA%D9%84%D8%A7%D8%AA%D8%A9_%D8%A7%D9%84%D8%AF%D9%86%D9%8A%D8%A7_%D9%85%D8%B3%D8%AA%D9%82%D8%B1%D9%91%D8%A9?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
– والمبيعات كويّسة

فشايف إنّ المشروع ناجح ومجدي وواعد – وبقى يستاهل ينتقل
لمصنع تمليك

فده هننصحه
[<u>\#يشتري\_أرض\_ويبنيها\_بطريقة\_الكاش\_فلو</u>](https://www.facebook.com/hashtag/%D9%8A%D8%B4%D8%AA%D8%B1%D9%8A_%D8%A3%D8%B1%D8%B6_%D9%88%D9%8A%D8%A8%D9%86%D9%8A%D9%87%D8%A7_%D8%A8%D8%B7%D8%B1%D9%8A%D9%82%D8%A9_%D8%A7%D9%84%D9%83%D8%A7%D8%B4_%D9%81%D9%84%D9%88?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
– بحيث ينتقل من مصنع الإيجار لمصنع التمليك في السنة
السادسة للمشروع بعد ال 5 سنين الإيجار اللي في الأوّل




[<u>\#الحالة\_الخامسة</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%AE%D8%A7%D9%85%D8%B3%D8%A9?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
/




حدّ نازل براس مال كبير – ومعاه مشروع مجدي خلاص ومعروف
راسه من رجليه – والمشروع كبير لدرجة إنّ تكلفة مبنى المصنع بالنسبة له لا
تتعدّى 20 أو 30 % من راس مال المشروع –
[<u>\#والمشروع\_ربحه\_السنويّ\_كبير\_جدّا</u>](https://www.facebook.com/hashtag/%D9%88%D8%A7%D9%84%D9%85%D8%B4%D8%B1%D9%88%D8%B9_%D8%B1%D8%A8%D8%AD%D9%87_%D8%A7%D9%84%D8%B3%D9%86%D9%88%D9%8A%D9%91_%D9%83%D8%A8%D9%8A%D8%B1_%D8%AC%D8%AF%D9%91%D8%A7?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
– فده هننصحه
[<u>\#يشتري\_مصنع\_جاهز</u>](https://www.facebook.com/hashtag/%D9%8A%D8%B4%D8%AA%D8%B1%D9%8A_%D9%85%D8%B5%D9%86%D8%B9_%D8%AC%D8%A7%D9%87%D8%B2?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
– ويبدأ شغل من النهارده




حدّ مثلا خد توكيل تجميع موتوسيكلات من شركة صينيّة – فهيبدأ
فرم من أوّل يوم




[<u>\#الحالة\_السادسة</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%B3%D8%A7%D8%AF%D8%B3%D8%A9?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
/




شخص زيّ اللي فات – قيمة المصنع بالنسبة له جزء صغير من
قيمة المشروع - لكن
[<u>\#الربح\_السنويّ\_للمشروع\_مش\_كبير\_قويّ\_مقارنة\_بالحالة\_السابقة</u>](https://www.facebook.com/hashtag/%D8%A7%D9%84%D8%B1%D8%A8%D8%AD_%D8%A7%D9%84%D8%B3%D9%86%D9%88%D9%8A%D9%91_%D9%84%D9%84%D9%85%D8%B4%D8%B1%D9%88%D8%B9_%D9%85%D8%B4_%D9%83%D8%A8%D9%8A%D8%B1_%D9%82%D9%88%D9%8A%D9%91_%D9%85%D9%82%D8%A7%D8%B1%D9%86%D8%A9_%D8%A8%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%B3%D8%A7%D8%A8%D9%82%D8%A9?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)

فده هننصحه
[<u>\#يشتري\_أرض\_ويبنيها</u>](https://www.facebook.com/hashtag/%D9%8A%D8%B4%D8%AA%D8%B1%D9%8A_%D8%A3%D8%B1%D8%B6_%D9%88%D9%8A%D8%A8%D9%86%D9%8A%D9%87%D8%A7?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)




الحالتين اللي فاتوا فيهم ملحوظتين




أوّلا /

الكلام ده ينطبق فقط على اللي تكلفة المصنع بالنسبة له
هتكون نسبة قليلة من تكلفة المشروع – لكن لو تكلفة المصنع نسبة كبيرة من
تكلفة المشروع – هننصحه بالإيجار أصلا مش هننصحه بالتملّك




يعني

فيه مصنع قيمته 50 مليون جنيه – لكن – المشروع نفسه قيمته
300 مليون جنيه – فهنا هنفكّر نتملّك المصنع




لكن ما يكونش المشروع قيمته 60 مليون جنيه – فيهم 50 مليون
تمن المصنع – يبقى اللي بيحقّق الربح عندك – الجزء العامل من راس مالك يعني
– هو 10 مليون فقط – على مشروع قيمته 60 مليون !!




ثانيا /

ليه بنقول إنّه فيه فرق بين كون المشروع ربحه كبير أو صغيّر
؟!

لإنّنا عندنا فرق سنتين مباني بين بديل إنّك تشتري أرض
وتبنيها – أو تشتري مصنع جاهز

السنتين دول هيوفّروا لك في المباني كام ؟

قول مثلا 20 مليون

تمام




لو كان ربح المشروع في السنة مثلا 30 مليون – يبقى أنا
أبدأ من دلوقتي – واخسر فرق 20 مليون لإنّي اشتريت مبنى جاهز – واكسب خلال
السنتين 60 مليون – يبقى صافي ربحي 40 مليون




لكن – لو المشروع ربحه في السنة 8 مليون مثلا – يبقى أنا
لو اشتريت مصنع جاهز دلوقتي – هابقى خسرت 20 مليون مقابل البداية بدري
سنتين – خلال السنتين دول أنا كسبت 16 مليون فقط

يبقى انا أطوّل بالي – وأشتري أرض وابنيها – وأوفّر 20 مليون
– أفضل ما أكسب 16 مليون




وبالمناسبة /

الملاحظة دي خدها في اعتبارك عند شراء أيّ مصنع – إنّك تخصم
من تمنه ربح السنتين اللي كنت هتخسره لو بنيت المصنع

فبكده هيقلّ في عينك ثمن المصنع بعض الشيء – وهيخفّ عنّك بعض
الألم – ومش مهمّ الألم يخفّ قدّ ما المهمّ تكون شايف الصورة الحقيقيّة فتاخد
قرار صائب

يعني

ممكن لو عملت كده تطلع قيمة المصنع إيجابيّة – فتشتري –
فيكون دا القرار الصائب – اللي كنت ممكن تتجنّبه لو ما خدتش في اعتبارك
موضوع فرق السنتين ده فتخسر




[<u>\#الحالة\_السابعة</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%B3%D8%A7%D8%A8%D8%B9%D8%A9?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
/




حدّ هيعمل مصنع – المصنع ده طبيعة المبنى هي جزء أصيل منّه –
زيّ مثلا مطاحن الدقيق – أو مصانع الورق – المصانع دي ما ينفعش تشتري مصنع
جاهز وتحطّ جوّاه المكن بتاعها – دا المصنع بيكون جزء من المكن




المصنع بيكون هوّا المكنة أصلا في حالة مطحن الدقيق
!!

يعني – مطحن الدقيق ده – عبارة عن مكنة أصلا – مبنى المصنع
نفسه – هوّا المكنة !!




عندك مثلا مصانع الأعلاف – لو مصنع صغيّر ( لغاية 10 طنّ في
الساعة مثلا ) فممكن تجيب مكن وتحطّه على الأرض جنب بعضه

لكن – لو مصنع كبير ( فيما فوق ال 10 طنّ ) فحضرتك هتجيب خطّ
رأسيّ – الخطّ ده هوّا مبنى المصنع أصلا – ما ينفعش تنقله جوّا مصنع – دا هوّا
هيتنشأ من الصفر على الأرض




كذلك مصانع الورق – خطّ الورق ده مش بتجيبه تحطّه على
الأرض !!

دا حضرتك بتبدأ إنشاءات المصنع من تحت الأرض أصلا – في
أحواض وخزّانات وكده – ومن تحت الأرض بتكون مأسّس للسملّات اللي هتشيل خطّ
الورق




على ما بتوصل لمستوى سطح الأرض – بتكون بنيت معظم المصنع
أصلا – وبعدين بتبني المبنى وتحطّ جوّاه الخطّ

فما ينفعش حدّ عاوز يعمل مصنع ورق يقوم يروح يشتري مصنع
ويقول لك هحطّ فيه الخطّ !!




[<u>\#الحالة\_الثامنة</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%AB%D8%A7%D9%85%D9%86%D8%A9?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
/




حدّ معاه راس مال محدود – فده هننصحه يبعد عن بديل الأصول
تماما – والتفكير في ضخّ راس المال ناحية الخامات أوّلا – ثمّ الماكينات –
وأخيرا المباني




يعني – واحد معاه 10 مليون مثلا – يقوم رايح شاري أرض ب 6
مليون – وباني عليها مصنع ب 3 مليون – وبعدين يلاقي ما فيش معاه غير مليون
– فيقول لك أجيب المكن كده ازّاي ؟!

يا راجل – إنتا جاي تستفوجأ دلوقتي ؟!!!

هوّا فعلا موضوع مفاجيء – أصل واحد بيبنى مصنع – هيجيب مكن
يعمل به إيه – هوّا بيبني مصنع ؟!!




الحقيقة إنّ ده هوّا الشخص اللي دخل الصناعة بفكر العقارات –
فهوّا في النهاية شغّال في العقارات – مش الصناعة – وآخره هو تحقيق ربح
العقارات ( القليل بالنسبة للصناعة ) – دا لو حقّقه !!




الناس بتشغّل مخّها – يقول لك ربح العقارات قليل – وربح
الصناعة كبير – لكن فيه مخاطرة

طب إيه رأيك أنا حلّيتها

حلّيتها ازّاي يا نجم ؟!




فيقوم عامل الحركة دي – إنّه يحطّ راس ماله كلّه في عقار
المصنع – يبقى كده ضمن الحفاظ على راس ماله – تمام – هتجيب ربح الصناعة
الكبير منين بقى ؟!

فيقول لك إيه ( بطريقة الشفيق أحمد فريق )

تصدّق سلخت قبل ما ادبح !!!




أمّال انتا عاوزني أخاطر بال 10 مليون كلّهم في الصناعة
؟!

أيوه




إيه ؟!

بقول لك أيوه – هيّا أيوه دي فيها إيه كمان – ولّا ليها
معنيين ؟!!

دا لو عاوز تحقّق الربح الكبير بتاع الصناعة – ما فيش حلاوة
من غير نار




يعني ما عندكش طريقة تحقّق المصلحتين في وقت واحد – ضمان
راس المال – وتحقيق الربح الكبير ؟!

لأ

أمّال خبير على إيه بقى ؟!!

خبير طبعا الحمد لله




حضرتك لمّا كان معاك 10 مليون – قسّمتهم 9 في العقار – و 1
في المكن

فحضرتك هتحقّق ربح العقار – اللي هوّا مكسب 10 % في السنة
نتيجة لارتفاع سعره

لأ – سعره ارتفع 50 %

لأ يا فندم – سعره ارتفع 10 % فقط – ال 40 % الباقيين
تعويض التضخّم فقط




ضيف على ال 10 % دول إنّك وفّرت إيجار المصنع البديل – اللي
هوّا سنويّا 5 % تقريبا

يبقى حضرتك كسبت من العقار 15 %

بينما الصناعة ممكن تكسب لحدّ 100 % سنويّا – وممكن اكتر –
بسّ مش عاوز أقول أكتر عشان ما ندخلش في جدل




فـ ال 9 مليون عملوا ربح 15 % - يعني تقريبا مليون
ونصف

والمليون عمل ربح مليون

يعني عندك ربح 25 % سنويّا على راس المال




لو نفس التقسيمة دي كنت حوّلتها لخامات وماكينات في مصنع
إيجار – كنت ممكن تكسب قدّ ال 10 مليون في نفس السنة – يعني 100 %




فحضرتك اخترت جانب الأمان – حقّك – لكن لازم تفهم إنّ كلّ حقّ
ليه ثمن – وحضرتك دفعت الثمن من خسارة فرصة الربح البديلة




ملحوظة رفيّعة !!

إحنا في الحالة اللي فاتت ما اتكلّمناش عن الفلوس المطلوبة
لشراء الخامات

يعني اللي بنى مصنع ب 9 مليون ده – واشتري مكن بمليون – ما
عاهوش فلوس يشتري خامات أصلا

يا راجل – ما تدقّش – مش لازم خامات – هههههههه




وبالمناسبة – الحالة دي مش حالة نادرة – ولا قابلتني مرّة –
ولا بتقابلني مرّة كلّ سنة - دي الحالة دي منتشرة جدّا

ناس بتصرف فلوسها على المصنع – وما يتبقّاش معاهم فلوس
للمكن والخامات – فيقول لك قول لي على حلول التمويل

فأقول له اشتغل بفلوسك فقط




يقول لي التمويل – التمويل يا فندم – هوّا انتا مش عارف طرق
التمويل – الشراكة والقروض وكده

يا راجل – إنتا متخيّل إنّي مش عارف طرق التمويل ؟!

إنتا اللي مش عارف عواقب طرق التمويل – ونقابلك في خناقة
مع الشركاء – أو خراب بيتك بسبب القروض – وسجن إن شاء الله – قول
آمين




بقول لك اشتغل بفلوسك – وعلى قدّ فلوسك – وعلى قدّ الأقلّ من
فلوسك

[<u>\#اللي\_يمشي\_على\_قدّه\_ما\_حدّش\_قدّه</u>](https://www.facebook.com/hashtag/%D8%A7%D9%84%D9%84%D9%8A_%D9%8A%D9%85%D8%B4%D9%8A_%D8%B9%D9%84%D9%89_%D9%82%D8%AF%D9%91%D9%87_%D9%85%D8%A7_%D8%AD%D8%AF%D9%91%D8%B4_%D9%82%D8%AF%D9%91%D9%87?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)




وبالمناسبة – الناس دي مش مجانين – ولا همّا اتصدموا إنّه ما
فيش راس مال لشراء الخامات

همّا بيبقوا عارفين من الأوّل – لكن عقلهم بيقول لهم أهمّ
حاجة نأمّن الفلوس

زيّ اللي بيشتري عربيّة – ويسيبها في الجراج عشان يأمّنها –
ويركب تاكسي !!




ناس كتير جدّا عندهم مصانع – وهمّا عمليّا فكرهم فكر
العقارات




فكر العقارات مش وحش – لكن حضرتك لمّا بتبني مصنع – فانتا
مش شغّال في العقارات أصلا

يعني – لا منّك اشتغلت في الصناعة بفكر الصناعة – ولا منّك
اشتغلت في العقارات بطريقة العقارات




طريقة العقارات يعني

1 - تبني مصنع للغير – فتبقى مقاول

أو - 2 - تشتري مصنع النهارده – وتبيعه بكره – فتبقى
تاجر

أو – 3 - تتوسّط بين بائع ومشتري – فتبقى سمسمار




فحضرتك لمّا بنيت مصنع بمعظم رأس مالك – واشتغلت فيه تصنيع
– فحضرتك كده مين في ال 3 بتوع العقارات ؟!

إنتا مش بتاع عقارات – ولا انتا شغّال بطريقة
الصناعة

[<u>\#حدّد\_موقفك\_معايا\_بالظبط</u>](https://www.facebook.com/hashtag/%D8%AD%D8%AF%D9%91%D8%AF_%D9%85%D9%88%D9%82%D9%81%D9%83_%D9%85%D8%B9%D8%A7%D9%8A%D8%A7_%D8%A8%D8%A7%D9%84%D8%B8%D8%A8%D8%B7?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)




طب هأجّره

هتأجّره تبقى كسبت ال 5 % إيجار – زائد ال 10 % ارتفاع في
القيمة – تبقى كسبت 15 % - تبقى بردو أقلّ من أيّ حدّ من ال 3 اللي شغّالين في
العقارات




هيّا مش بالعافية يا فندم – حضرتك محتاج تختار بين ألمين
عشان تكسب مكسب أحدهما

لكن ما فيش بديل تالت ما فيش فيه ألم وفيه ربح




فيه مليون بديل ما فيش فيهم ألم – لكن ما فيش فيهم
ربح

واحنا مش هدفنا تخفيف الألم أصلا - إحنا هدفنا تحقيق
الربح




لو هدفنا تخفيف الألم يبقى نقعد في البيت – لكن هيطلع لك
ألم جديد – ألا وهو ألم عدم تحقيق الربح أصلا – ههههههههه

فاحنا عمليّا بنتحمّل ألم المخاطرة – لإنّه بالنسبة لنا أخفّ
من ألم الفقر

فاحنا هدفنا أصلا تخفيف الألم – ههههههههه




[<u>\#حدّد\_هدفك\_معانا\_بالظبط</u>](https://www.facebook.com/hashtag/%D8%AD%D8%AF%D9%91%D8%AF_%D9%87%D8%AF%D9%81%D9%83_%D9%85%D8%B9%D8%A7%D9%86%D8%A7_%D8%A8%D8%A7%D9%84%D8%B8%D8%A8%D8%B7?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)




[<u>\#الحالة\_التاسعة</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%AA%D8%A7%D8%B3%D8%B9%D8%A9?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
/




حدّ معاه راس مال – وما عندوش استعداد يعمل بيه حاجة

أو ما عندوش قدرة – زي أرملة مثلا وزوجها ساب لها راس
مال

أو ما عندوش خبرة – زيّ حدّ رجع من الخليج ولا يفقه شيء عن
مصر – مصر اللي شايفها دلوقتي هيّا بلد أجنبيّة بالنسبة له

والشخص ده عاوز يطلّع أيّ ربح من راس المال ده
[<u>\#ولو\_قليل</u>](https://www.facebook.com/hashtag/%D9%88%D9%84%D9%88_%D9%82%D9%84%D9%8A%D9%84?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
– ويحافظ على قيمة الفلوس ضدّ مخاطرة تضاؤل القيمة بسبب
التضخّم

فده هنقول له يشتري عقار
[<u>\#ويأجّره</u>](https://www.facebook.com/hashtag/%D9%88%D9%8A%D8%A3%D8%AC%D9%91%D8%B1%D9%87?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)




فهنا هيبقى كسب ال 15 % - أحسن من ركنة الفلوس

وفي أسوء الحالات – فهو حافظ على راس ماله من تضاؤل القيمة
بسبب التضخّم




[<u>\#الحالة\_العاشرة</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%B9%D8%A7%D8%B4%D8%B1%D8%A9?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
/




حدّ زيّ اللي فات – لكنّه
[<u>\#محتاج\_يكبّر\_الربح\_شويّة</u>](https://www.facebook.com/hashtag/%D9%85%D8%AD%D8%AA%D8%A7%D8%AC_%D9%8A%D9%83%D8%A8%D9%91%D8%B1_%D8%A7%D9%84%D8%B1%D8%A8%D8%AD_%D8%B4%D9%88%D9%8A%D9%91%D8%A9?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)
– وموافق يبذل مجهود أكبر من الصفر بتاع التأجير
للغير

يعني موافق يجري شويّة ويناهد شويّة مقابل ربح أكبر – لكنّه
عاوز يفضل في دايرة الأمان بقدر المستطاع

فهنا هنقول له
[<u>\#إشتري\_عقار\_بغرض\_إعادة\_البيع</u>](https://www.facebook.com/hashtag/%D8%A5%D8%B4%D8%AA%D8%B1%D9%8A_%D8%B9%D9%82%D8%A7%D8%B1_%D8%A8%D8%BA%D8%B1%D8%B6_%D8%A5%D8%B9%D8%A7%D8%AF%D8%A9_%D8%A7%D9%84%D8%A8%D9%8A%D8%B9?__eep__=6&__cft__%5b0%5d=AZVX2U3oUM7FxVIod5lMNvw-xR9B3ZbI5iR1uZmc2CTWkmHlspOSYfDUyLMbQOjDe1F6rFOgD0nxSJYwYGt0xBeSk2lMJlIGLsllmkefbxZzFn8KyQZRwcG1Q_LN2g6mVqX3mO1QAnHGlPTNcdnCEHpLBLtDao_dfy-45m--yVCPuQ&__tn__=*NK-R)




وهنا فكره هيختلف طبعا !!

لإنّه هيبتدي يدوّر على العقارات اللي مؤهّلة للبيع أكتر من
المؤهّلة للتأجير

هيشتري العقارات اللي مساحاتها أقلّ مثلا بحيث تبقى سهلة
البيع




بعد ال 10 حالات اللي فاتت - عاوزأشير لبعض الملحوظات عشان
تبقى الصورة كاملة عند حضرتك




\#الملاحظة\_الأولى /




كلامي أكتر رايح ناحية الصناعة – لو بتفكّر في العقارات
كعقارات – شيل البدايل بتاعة الصناعة




وإن كان العقار الصناعيّ أنا شايفه أفضل - لإنّه
\#مستخبّي




يعني !! في العقارات السكنيّة – هتلاقي 1000 واحد بينافسوك
على 1000 عميل

لكن – في العقار الصناعيّ – هتلاقي 10 بينافسوك على 100
عميل

فالمساحة في الصناعة حتّى لو كانت أصغر – إلّا إنّها مقسومة
على عدد منافسين قليّلين




وعميل العقار الصناعيّ جاهز وجادّ




ومواصفات العقار الصناعيّ محدودة – فمش محتاج مناهدة
كتير




\#الملاحظة\_الثانية /




\#إحسب\_العائد\_على\_الاستثمار

و \#لا\_تنسى\_حسابات\_القيمة\_مقابل\_الزمن




تبقى ساذج قويّ لو قلت – العقار الفلانيّ كان من سنتين بكذا
– والسنة دي بقى بكذا – يبقى كسب كذا

لو حسبت فرق السعر فقط – بدون حساب لفرق قيمة العملة مقابل
الزمن – تبقى بتستعبط

مش عبيط – إنتا متعمّد تستعبط – ما فيش حدّ عبيط




ومعظم الناس للأسف ما بياخدوش الموضوع ده في اعتبارهم –
رغم وضوحه \#الشدييييييييييييييييييييد

تحسّهم متعمّدين ما يشوفوهوش !!

زيّ اللي اشترى 3 برتقانات – فتح الأولى لقى فيها دودة –
فتح التانية لقى فيها دودة – قام طافي النور وفتح التالتة وواكلها
!!!




\#الملاحظة\_الثالثة /




\#لا\_تشتري\_الليمون\_بعد\_العصر




أنا بشبّه العقار بالليمونة – اللي هيبيع لك – ممكن يعصرها
قبل ما يبيعها لك !!




يعني

العقار ده يبقى كسب كويّس قويّ لو اشتريته السنة دي بمليون –
وبعته بعد سنتين ب 2 مليون

أي نعم ال 2 مليون بحسابات الزمن يساووا 1.4 مليون دلوقتي
– بسّ هابقى كسبت 40 % على سنتين – يعني 20 % في السنة – دا عظيم جدّا




فيه بائع عقارات بقى بيعمل هوّا الحسبة دي بدالك – فيقول –
العقار أبو مليون السنة دي – هيبقى كمان سنتين ب 2 مليون – يعني 1.4 مليون
بقية النهارده

يبقى أبيعه السنة دي ب 1.8 مليون !!

وهوّا مكلّفني أصلا 900 ألف – يبقى انا كسبت 200 %




طبعا حقّه

لكن !! الغلطان في الحركة دي هوّا اللي اشترى ليمونة معصورة
– عصرها البائع قبل ما يبيعها له




فحضرتك وانتا بتشتري عقار – دوّر وسط 100 ليمونة – على
ليمونة واحدة مش معصورة




الليمونة اللي ممكن يتقال عليها بعدين إنّها كسبت
\#مكسب\_حقيقيّ – حتّى بعد مقارنة القيمة بالزمن




عشان كده باعتبرها من منتهى السخافة إنّك تعمل إعلان تقول
لي فيه إنّ جدّي كان غلطان لمّا ما اشتراش في الصحرا اللي بقت دلوقتي القاهرة
الجديدة – وأنا هابقى غلطان زيّه لو ما اشتريتش في الصحرا اللي جنب القاهرة
الجديدة دلوقتي




لإنّه ببساطة – جدّي كان بيشتري ليمونة غير معصورة – ما كانش
حدّ عارف إنّها ليمونة ففكرّ يعصرها




لكن حاليا – أنا هاشتري منّك انتا – اللي انتا شركة تطوير
عقاريّ أصلا – ففاهم في العقارات أكتر منّي مليون مرّة – وعصرت الليمونة وكحتت
جلدها أصلا – وبتبيع لي قشر ليمون – وبتقول لي انتا ليه اهبل ومش عاوز
تشتري ليمون – ما تبقاش اهبل زيّ جدّك

دا استخفاف فجّ بعقول الناس




إرجع اقرأ البوست تاني بقى – وشوف انتا حالتك مين في ال 10
حالات المذكورة

لإنّه ما فيش إجابة صحيحة على سؤالك – قبل ما انتا تجاوبني
على سؤالي – سؤال \#ليه




أخيرا /

إعلم أنّه لا خير في اكتناز الأموال – إنّما جعلت الأموال
لإعمار الأرض – ولا يكون ذلك إلّا بتداولها

قال الله سبحانه وتعالى في الحديث القدسيّ ( إنا أنزلنا
المال لإقام الصلاة وإيتاء الزكاة )




فحقّ الماء أن يجري – وحقّ المال أن يعمل




والإسلام يكره كنز المال في صورة عقارات

قال رسول الله صلّى الله عليه وسلّم ( إن العبد يؤجر في
نفقته كلها إلا في التراب أو قال في البناء )




فإنّ المسلم يؤجر في إنفاق ماله الذي يدور بين أيادي الناس
فينفعهم

أمّا ما كنزه الإنسان لنفسه فقط – فلا أجر له فيه – وهذا ما
يكون عندما يكنز الإنسان المال في صورة عقارات لايستفيد بها – ولا يفيد بها
غيره




هتقول لي ما اللي هيبني لي المبنى هياخد فلوس – أقول لك
هياخدها مرّة واحدة – هتدور دورة واحدة

لكن نفس الفلوس دي لو دخلت في صناعة أو تجارة – هتدور
دورات كتير - فهيتضاعف نفعها للناس - ويتمادى أثرها ليصل لأبعد
الحدود

لكن نفع العقار مقتصر فقط على مالكه




هتقول لي وانا مالي بالناس ؟!

هقول لك – ما ربّنا سبحانه وتعالى ممكن يتركك لنفسك – خاف
من ده جدّا




الناس بتيجي على اللي عليها – وتقول لك نفسي نفسي

ولو ربّنا سبحانه وتعالى تركه لنفسه – يزعل !!! ما انتا
اللي قلت أنا قادر أعيش لوحدي




وأنت مسؤول مسؤوليّة اجتماعيّة عن تدوير هذا المال في السوق
ليصل من يد إلى يد فتقوم به معايش الناس

أمّا من لا يهمّه إلّا كنز أمواله – فأخشى أن يوكله الله
سبحانه وتعالى لنفسه – ويرفع عنايته عنه – كما رفع هو عنايته عن
الناس

فنعوذ بالله سبحانه وتعالى من ذك
