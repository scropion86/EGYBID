---
layout: post
title: "الخطوط اليدويّة ونصف الآليّة والآليّة.md"
date:   2024-07-21T00:00:01+03:00
author: "Mahmoud"
category: "9 - نصائح عن بناء المصانع"
---
يمشي معاك 83 % أوتوماتيك ؟!

\-

يعني إيه خطّ يدويّ - ونصف أوتوماتيك - وأوتوماتيك ؟

\-

من الحاجات اللي باعمل نفسي ما سمعتهاش من بائع
الماكينات - لمّا يقول لي إحنا الخطّ بتاعنا أوتوماتيك - أو نصف
أوتوماتيك

\-

ليه ؟!

لإنّ بائعين الماكينات بيستعبطوا في الحتّة دي

\-

يقابلهم مثلا في مجال العقارات لمّا بائع العقار يقول لك
الشقّة دي تشطيبها لوكس - أو سوبر لوكس - أو ألترا سوبر لوكس - أو فيفتين
بروماكس لوكس دايلوكس هياسي تكييف تلّاجة موديل 24

\-

أهو كلام ابن عمّ حديت - لكن ما حدّش منهم بيكون عارف
المقصود من كلّ كلمة من الكلمات دي

\-

عشان كده ما باخدش التعريف من بقّ البائع - باسأل الأوّل عن
المواصفات - ومنها باعرف المكنة أو الخطّ فعلا نصّ أوتوماتيك ولّا
أوتوماتيك

وممكن يكون يدويّ على فكرة ويقول لك أوتوماتيك - عادي -
الحياة عندهم بمبي بمبي بمبي بمبي

\-

زيّ ما حدّ يقول لك على عربيّة موديل 2006 إنّها كسر
زيرو

جاك كسر رقابتك

\-

[<u>\#أوّلا</u>](https://www.facebook.com/hashtag/%D8%A3%D9%88%D9%91%D9%84%D8%A7?__eep__=6&__cft__%5b0%5d=AZUkCD4P_xUN4QgICm4Bi3MOTp14Rv2LyR7ArzrCvjjlHvDY-U5hxWoY1rBuDL067-W8K4eqZ_8hRXqYoLCwXUbg2enNVU70Y8aML5aSB_c7dzFwJIMh3utUKkB8b_flkw1UuzYHvDEMDbBXDGtPbMrqq_LviKN5yxfjzLa_r9axhuP62YkRIte9WSiucgbvjErNyvT39WRgTJVl4Gczd74m&__tn__=*NK-R)
/

\-

[<u>\#الخطّ\_اليدويّ</u>](https://www.facebook.com/hashtag/%D8%A7%D9%84%D8%AE%D8%B7%D9%91_%D8%A7%D9%84%D9%8A%D8%AF%D9%88%D9%8A%D9%91?__eep__=6&__cft__%5b0%5d=AZUkCD4P_xUN4QgICm4Bi3MOTp14Rv2LyR7ArzrCvjjlHvDY-U5hxWoY1rBuDL067-W8K4eqZ_8hRXqYoLCwXUbg2enNVU70Y8aML5aSB_c7dzFwJIMh3utUKkB8b_flkw1UuzYHvDEMDbBXDGtPbMrqq_LviKN5yxfjzLa_r9axhuP62YkRIte9WSiucgbvjErNyvT39WRgTJVl4Gczd74m&__tn__=*NK-R)
/

Manual

\-

هوّا اللي العامل فيه بيشغّل الماكينة بإيده

لو العامل مش موجود - الماكينة هتقف

أو هتعمل كارثة لو سابها ومشي

\-

فوجود العامل في الخطّ اليدويّ هو عنصر أساسيّ

\-

والموضوع ده يختلف عن الشغل الحرفيّ !!

\-

يعني لو واحد بيعمل حصير على إيده مثلا - فده مش خطّ يدويّ -
دا شغل يدويّ أساسا - أو شغل حرفيّ

\-

زيّ الناس اللي بتدقّ على النحاس في خان الخليليّ مثلا - أو
الناس اللي بتعمل حليّ يدويّة - أو الناس اللي لسّه بتعمل شغل الأويما
بالأزميل بإيديها في دمياط

\-

الناس دي بتستخدم أدوات - مش ماكينات

\-

والفرق ( باختصار ) بين المكنة والآداة إنّ الآداة ما فيش
ليها مصدر حركة - ولا توجيه حركة غير يدّ الإنسان

\-

يعني الأزميل مثلا ما بيشغّلش نفسه - مالوش مصدر
حركة

\-

الشنيور مثلا بيشتغل بالكهربا - لكنّه ما بيوجّهش
نفسه

فدي إسمها أدوات - مش ماكينات

\-

بالمناسبة الفرق بين الجهاز والمكنة - إنّ الجهاز ما بيعملش
تحويل على المنتج

لكن المكنة بتعمل تحويل

\-

يعني مثلا جهاز الاختبار - ما بيعملش تحويل على
المنتج

طابعة الحبر مثلا ما بتعملش تحويل على المنتج

لكن المكنة بتعمل تحويل - بيدخلها حبوب قمح مثلا تطلع
دقيق

\-

يعني المسطرة جهاز قياس ؟!

المسطرة آداة قياس حضرتك

\-

فالمرحلة دي - اللي هيّا الشغل الحرفيّ أو اليدويّ - تقدر
تعتبرها مرحلة صفريّة قبل ال 3 مراحل بتوعنا

\-

المرحلة الصفريّة هيّا الشغل الحرفيّ

ييجي بعدها ال 3 مراحل اللي همّا الخطوط اليدويّة ونصف
الآليّة - والآليّة

وهييجي بعدهم المرحلة التالتة بشرطة - هنشوفها في آخر
البوست إن شاء الله

\-

وبالمناسبة ما فيش حاجة اسمها ربع آليّ ولا 72 % آليّ - دي
اختراعات بيّاعين مش أكتر

\-

فنرجع للموضوع

كنّا واقفين عند تعريف الخطّ اليدويّ

وقلنا إنّه الخطّ اللي العامل فيه بيشغّل الماكينة
بإيده

\-

حتّى لو خطّ فيه أكتر من ماكينة - كلّ ماكينة محتاجة عامل -
فالخطّ دا كلّه إسمه خطّ يدويّ

\-

مثال ذلك ماكينات المخارط والفرايز والمثاقيب
التقليديّة

مقصّ وتنّاية الصاج التقليديّين

إلخّ

دي كلّها اسمها ماكينات يدويّة

\-

ولو خطّ فيه مكابس ورا بعضها - كلّ مكبس واقف عليه عامل -
يبقى خطّ يدويّ بردو

\-

ثالثا /

\-

[<u>\#الخطّ\_الأوتوماتيك_الكامل</u>](https://www.facebook.com/hashtag/%D8%A7%D9%84%D8%AE%D8%B7%D9%91_%D8%A7%D9%84%D8%A3%D9%88%D8%AA%D9%88%D9%85%D8%A7%D8%AA%D9%8A%D9%83_%D8%A7%D9%84%D9%83%D8%A7%D9%85%D9%84?__eep__=6&__cft__%5b0%5d=AZUkCD4P_xUN4QgICm4Bi3MOTp14Rv2LyR7ArzrCvjjlHvDY-U5hxWoY1rBuDL067-W8K4eqZ_8hRXqYoLCwXUbg2enNVU70Y8aML5aSB_c7dzFwJIMh3utUKkB8b_flkw1UuzYHvDEMDbBXDGtPbMrqq_LviKN5yxfjzLa_r9axhuP62YkRIte9WSiucgbvjErNyvT39WRgTJVl4Gczd74m&__tn__=*NK-R)
/

Full Automatic

\-

فين ثانيا يا أوستاذ

يا سيدي اصبر

\-

الخطّ الأوتوماتيك الكامل هوّا اللي فيه مجموعة ماكينات - كلّ
ماكينة لوحدها هيّا ماكينة أوتوماتيك - والمناولة بين الماكينات هي مناولة
آليّة

\-

يعني خطّ فيه 5 مكابس ورا بعض مثلا - كلّ مكبس راكب عليه
أوتوفيدر بيلقّم أو بيغذّي المكبس بالشغلانة بدون تدخّل عامل - الشغلانة تقف
في مكانها - ينزل المكبس يعمل الكبسة بتاعته - يدخل دراع ياخد القطعة دي
يحطّها في مكانها على المكبس التاني - تاخد الكبسة التانية - وهكذا لحدّ
نهاية الخطّ

\-

دا كده إسمه خطّ أوتوماتيك

\-

[<u>\#ثانيا</u>](https://www.facebook.com/hashtag/%D8%AB%D8%A7%D9%86%D9%8A%D8%A7?__eep__=6&__cft__%5b0%5d=AZUkCD4P_xUN4QgICm4Bi3MOTp14Rv2LyR7ArzrCvjjlHvDY-U5hxWoY1rBuDL067-W8K4eqZ_8hRXqYoLCwXUbg2enNVU70Y8aML5aSB_c7dzFwJIMh3utUKkB8b_flkw1UuzYHvDEMDbBXDGtPbMrqq_LviKN5yxfjzLa_r9axhuP62YkRIte9WSiucgbvjErNyvT39WRgTJVl4Gczd74m&__tn__=*NK-R)
/

\-

[<u>\#الخطّ\_نصف_الأوتوماتيك</u>](https://www.facebook.com/hashtag/%D8%A7%D9%84%D8%AE%D8%B7%D9%91_%D9%86%D8%B5%D9%81_%D8%A7%D9%84%D8%A3%D9%88%D8%AA%D9%88%D9%85%D8%A7%D8%AA%D9%8A%D9%83?__eep__=6&__cft__%5b0%5d=AZUkCD4P_xUN4QgICm4Bi3MOTp14Rv2LyR7ArzrCvjjlHvDY-U5hxWoY1rBuDL067-W8K4eqZ_8hRXqYoLCwXUbg2enNVU70Y8aML5aSB_c7dzFwJIMh3utUKkB8b_flkw1UuzYHvDEMDbBXDGtPbMrqq_LviKN5yxfjzLa_r9axhuP62YkRIte9WSiucgbvjErNyvT39WRgTJVl4Gczd74m&__tn__=*NK-R)
/

Semi Automatic

\-

هوّا نفسه الخطّ الأوتوماتيك - بسّ المناولة بين الماكينات
بتكون يدويّة

\-

حاجة مثلا زيّ مصنع فيه مكابس متتالية - بسّ فيه عامل بين
مكبس 1 ومكبس 2

العامل ده دوره ياخد القطعة من مكبس 1 - يحطّها في مكانها
في مكبس 2

وعامل تاني بين مكبس 2 ومكبس 3

وهكذا

\-

وعادة لو هنشتري خطّ نصف أوتوماتيك - بنعمل حساب لو حبّينا
نرقّيه لخطّ أوتوماتيك

هنعمل إيه

\-

هنجيب الروبوتات أو السيور اللي هتنقل المنتج من ماكينة 1
لماكينة 2

لا - مش كده وبسّ - لازم نعمل حساب أماكن الروبوتات والسيور
دي على أرض المصنع

وصلات الكهربا اللي رايحة لها

\-

ولازم نعمل حساب كمان مكان الحاجات دي في توصيلات
الماكينات - المسامير اللي هتتربط بيها في جسم الماكينة

\-

كذلك نعمل حساب الكونترول بتاع الخطّ هيقدر يشيل الوسائط دي
ولّا لأ

\-

أخيرا /

\-

التالتة بشرطة بقى

فيه حاجة أحدث من الخطوط الأوتوماتيك

ألا وهي ما نسمّيه - نظم التصنيع المرنة

أو ال Flexible Manufacturing Systems - FMS

\-

يعني إيه ؟!

\-

فاكر لمّا جينا نشرح الخطّ نصف الأوتوماتيك - شرحنا الخطّ
الأوتوماتيك الأوّل - وشلنا منّه صفة - بقى نصف أوتوماتيك

\-

نفس الموضوع لو عاوز اشرح لك نظم التصنيع المرنة - هيّا خطّ
أوتوماتيك - هنزوّد عليه صفة

\-

الخطّ الأوتوماتيك كانت المناولات فيه جامدة - واقفة في
مكانها

سير مثلا بينقل المنتج من ماكينة 1 لماكينة 2

أو روبوت متثبّت بين مكبس 1 ومكبس 2 دوره يشيل المنتج من
مكبس 1 يحطّه في مكبس 2

وفقط

\-

الزيادة في نظم التصنيع المرنة - إنّ هنا المناول عبارة عن
روبوت واقف بين المكن - بيبقوا على شكل دايرة عادة - والروبوت في
النصّ

الروبوت ده يقدر على حسب كلّ منتج يغيّر خطوات نقل المنتج من
ماكينة للتانية

\-

يعني ممكن في منتج أ يمسك المنتج يدخل بيه على التنّاية -
يطلع من التنّاية يدخل على ماكينة وضع لصق مثلا - يطلع منها يلصق المنتج رقم
1 في منتج 2 - وياخدهم مع بعض يدخل بيهم على ماكينة لحام - يطلع بيهم من
ماكينة اللحام يقف بيهم قدّام كاميرا فحص - الكاميرا قالت المنتج تمام -
الروبوت ياخد المنتج على ماكينة طباعة بالليزر يطبع عليه بيانات المنتج -
ويحطّ المنتج في سلّة المنتجات المقبولة - الكاميرا قالت مش تمام - فالروبوت
يحطّ المنتج في سلّة المنتجات المرفوضة

\-

فهنا الفرق بين الخطّ الأوتوماتيك - ونظام التصنيع المرن -
هو إنّ الناقل اللي في النصّ تفاعليّ - يقدر ياخد خطوات مختلفة باختلاف
المنتجات

\-

يعني ممكن في منتج ب مثلا - يبدأ بالثني - بعدها الفحص
مباشرة - لإنّ المنتج ده مش هيتلحم في حاجة تانية

ممكن في منتج ج - الروبوت يقف بين كلّ خطوة وخطوة يروح على
الكاميرا يراجع هل الخطوة دي اتعملت صحّ ولّا غلط قبل ما ينتقل للخطوة اللي
بعدها

\-

طبعا حضرتك عارف اللي هيسأل إيه أحسن نظام في دول هيروح
فين

على قسم المكابس مباشرة - ههههههههه

\-

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUkCD4P_xUN4QgICm4Bi3MOTp14Rv2LyR7ArzrCvjjlHvDY-U5hxWoY1rBuDL067-W8K4eqZ_8hRXqYoLCwXUbg2enNVU70Y8aML5aSB_c7dzFwJIMh3utUKkB8b_flkw1UuzYHvDEMDbBXDGtPbMrqq_LviKN5yxfjzLa_r9axhuP62YkRIte9WSiucgbvjErNyvT39WRgTJVl4Gczd74m&__tn__=*NK-R)
