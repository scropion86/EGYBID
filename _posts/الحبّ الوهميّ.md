---
layout: post
title: "الحبّ الوهميّ.md"
date:   2024-07-21T00:00:01+03:00
author: "Mahmoud"
category: "3 - الأسرة"
---
الحب الوهمي هو حب الآخر لأنه يملك شيئا يعجبك

.

الحب الحقيقي هو حب الآخر لأنه يعطيك شيئا مما يملك

.

الحب المرضي هو حب الآخر رغم أنه يؤذيك

.

الحب الوهمي زي واحد بيحب واحدة لسه ما خطبهاش

أو خطبها ولسه ما اتجوزهاش

.

بيكون بيحبها عشان عندها حاجة هوا بيحبها

عندها جمال . رقة . أيا كان

المهم إن فيها حاجة إنتا بتحبها فيها ولسه لم تحصل
عليها

.

الحب الحقيقي هو حب الشخص اللي بيعطيك ما لديه

أصبحت المخطوبة دي زوجة . وأصبحت بتعطيك جمالها
ورقتها

وطبخها وعنايتها بالبيت

وأصبحت بتعطيك الأولاد . وتعتني بيهم

.

وأصبحت إنتا بتعطيها مالك وحمايتك

ومجهودك اللي بيجيب المال ده

ووقتك المتمثل في الاهتمام بيها واصطحابها لفسحة أو عشاء
في مطعم

.

الحب المرضي هو حب الأغاني اللي بتقول إنها بتعذبه . بس
هوا بيحبها

دا مريض نفسي

الشخص الطبيعي ما بيحيش حد بيعذبه . ولا بيلوعه . ولا
بيبهدله . ولا الكلام ده

ممكن يكون في مرحلة الحب الوهمي . آه دا مفهوم

يعني بتعذبه بس هوا بيحب ما لديها . بيحب جمالها
مثلا

فانتا بردو موهوم . يا إما مريض

.

فيه حب رابع وهو الحب الأبوي أو الأمومي

ودي غريزة إلهية لاستمرار الكون

.

طيب إيه لازمة البوست ده ؟!

لازمة البوست ده إني أقول لك

انسى الخيالات والضلالات اللي بتصور لك إنه مطلوب من الطرف
الآخر يحبك كده في المطلق !!!

.

إنتا كزوج . أو إنتي كزوجة . علاقة الحب الحقيقي بينكم هي
عبارة عن ( رد فعل للعطاء )

العلاقة الحقيقية هي علاقة عطاء في الأساس

بينتج عنها حب وثيق جدا

.

العلاقة بين الزوجين هي علاقة مودة

والمودة = حب + عطاء

.

الحب لوحده اسمه حب

لكن عشان يترقى من حب لمودة . فلازم ينضاف عليه
العطاء

الحب + العطاء = المودة

.

بالمناسبة

الحب + الخوف = الهيبة

وده حب الأبناء لأبوهم ( مش لأمهم )

لو إنتا أب . اظبط المعادلة دي

.

نرجع للزوجين

افهموا إن المطلوب هو المودة

وبناءا عليه . افهموا إنه مطلوب عطاء

.

السبب الرئيسي لنشوء المشاكل بين الزوجين

هو إنهم بيكونوا عايشين في مرحلة الحب الوهمي

مكملين فيها

.

يعني إنتا كنت بتحبني قبل الزواج حب غير مشروط

ما كنتش بقدم ليك حاجة . وكنت بتحبني

يبقى أنا عاوزاك تكمل كده بعد الجواز

.

والحقيقة إن ده خلط بين الحب الوهمي والحب الحقيقي

كان بيحبك قبل الجواز حب وهمي . كان بيحب ما لديك وهو غير
قادر على الحصول عليه

لكن بعد الجواز المطلوب هو الحب الحقيقي

.

كذلك علاقة الزوج مع الزوجة

هيا كانت بتحبك قبل الزواج حب وهمي

لإنها كانت بتحلم بيك إنتا شخصيا

وجود زوج في حياتها هو أمر مكمل لها أمام الناس

.

لما حصلت عليك . خلاص خلصت مرحلة الحب الوهمي . ومطلوب منك
تصنع مرحلة الحب الحقيقي

.

إزاي ؟!

بالعطاء
