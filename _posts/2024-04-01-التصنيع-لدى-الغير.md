---
layout: post
title: "التصنيع لدى الغير"
date:   2024-04-10T00:00:01+03:00
author: "mahmoud"
category: "مفاهيم مهمّة في البيزنس"
tag: "مفاهيم مهمّة في البيزنس"
---


يعني إيه
[<u>\#التصنيع\_لدى\_الغير</u>](https://www.facebook.com/hashtag/%D8%A7%D9%84%D8%AA%D8%B5%D9%86%D9%8A%D8%B9_%D9%84%D8%AF%D9%89_%D8%A7%D9%84%D8%BA%D9%8A%D8%B1?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)
؟!

والدنيا بتمشي فيه ازّاي ؟!

وإيه مميّزاته وعيوبه ؟!




التصنيع لدى الغير هو مرحلة وسيطة بين التجارة
والصناعة

حضرتك تاجرت في منتج ما لفترة طويلة – وشايف إنّك ممكن توفّر
من تكلفة المنتج لإنّك شايف المصنع أو التاجر الكبير اللي بيبيع لك واخد خير
المنتج كلّه – وسايب لك هامش ربح صغيّر تشتغل فيه




يعني المنتج مثلا انتا عارف إنّه بيتكلّف على المصنع 6
والمصنع بيبيعهولك ب 8 وانتا بتبيعه ب 10




فانتا عاوز تصنّعه ب 6 وتبيعه ب 10

فتكسب 4 بدلا من 2




دا المدخل اللي بتدخل منّه للتصنيع لدى الغير




لكن ما تجيش كده من اللا شيء – وعاوز تتاجر في منتج –
فتفكّر تصنّعه لدى الغير وتبيعه مباشرة وتتجاوز مرحلة التجارة !!!

تتجاوز إنّك تشتريه من تاجر أو من مصنع يعني وتقوم فقط
بتوزيعه




الفرق بين التصنيع لدى الغير والتجارة هو البراند




يعني – لمّا بتاخد منتج من مصنع – أو من تاجر – فانتا مش
صاحب البراند بتاع المنتج – فسعيك هنا لتوزيع المنتج بتكسب منّه فلوس – لكن
تكبير العلامة التجاريّة هو ربح إضافي يضاف لصاحب العلامة التجاريّة ( وما
حدّش بيحاسب حدّ عليه بالمناسبة )




يعني المصنع اللي باع لك الطنّ كسب فيه ألف جنيه – هوّا كسب
كمان انتشار إضافيّ للعلامة التجاريّة بتاعته

الانتشار ده اللي بعد كده بيتحوّل لقيمة في حدّ ذاته – لدرجة
إنّها بتتقيّم في سعر المصنع وقت بيعه

وممكن حتّى تتأجّر – زيّ تأجير العلامات التجاريّة – أو ما
يعرف بالفرانشايز




فدي تعتبر ميزة إضافيّة لحضرتك لمّا هتعمل تصنيع لدى الغير
بعد التجارة وقبل الصناعة

ألا وهي ( صناعة العلامة التجاريّة – ومن ثمّ تنميتها مع
الوقت ) بحيث على ما تيجي تفتح مصنعك يكون ليك تواجد فعليّ في السوق – مش
هتبدأ من الصفر يعني




إزّاي بيمشي موضوع التصنيع لدى الغير ؟




موضوع التصنيع لدى الغير بيمشي إنّك الأول بتشوف هل مجالك
فيه تصنيع لدى الغير أصلا ولّا لأ




وبنسبة كبيرة جدّا كلّ المجالات بيكون فيها مساحة للتصنيع
لدى الغير

لإنّه ببساطة – صعب تكون كلّ المصانع في مجالك واصلة للطاقة
الإنتاجيّة الكاملة إنّها شغّالة 8 ساعات في ال 8 ساعات – أو 24 ساعة في ال 24
ساعة

لو لقيت مجال كده – يبقى اعمل مصنع عميانيّ – دا سوق الطلب
فيه أكبر بكتير من العرض




وبالمناسبة – لو لقيت العكس – فأجّل فكرة عمل مصنع شويّتين
تلاتة !!

يعني – لو لقيت مجال فيه مصانع كتير شغّالة للغير – يبقى
المجال ده مصانعه مش عارفة تبيع بنفسها – يبقى المجال ده المنافسة فيه بشعة
– يبقى اجري يا مجدي




الحالة دي تختلف عن الصناعات اللي ( بطبيعتها ) فيها تصنيع
لدى الغير




حاجة مثلا زيّ ما يكون مصنع نسيج بيعمل الصباغة عند الغير –
دا مش معناه إنّ المصابغ مش عارفة تشتغل بنفسها – دا هيّا دي طبيعة المجال يا
فندم

دي كده اسمها صناعات تكميليّة – مش تصنيع لدى الغير




لكن لو لقيت مصنع نسيج وصباغة – وبيقدّم خدمة الصباغة للغير
– هنا اللي نقول إنّ المصنع ده عنده مشكلة

لإنّه لو متصمّم صحّ من الأوّل كان مش هيكون فيه مساحة إضافيّة
للصباغة للغير – لإنّه هيكون بيعمل شغله الخاصّ




ولو من الأوّل عارفين إنّ طاقة المصبغة أكبر بكتير من طاقة
مصنع النسيج – يبقى كنّا نعمل نسيج فقط – وما نعملش مصبغة – ونصبّغ عند
الغير




والكلام دا بردو يختلف عن الصناعات المرحليّة - أو الصناعات
المغذّية




زيّ إنّ مصنع سقّالات يشتري المواسير من مصنع مواسير – هنا مش
هنقول إنّ مصنع السقّالات بيعمل تصنيع المواسير لدى الغير !

هوّا ( بيشتري ) المواسير من مصنع المواسير

ومصنع المواسير مش بيصنّع لمصنع السقّالات لإنّ طاقة مصنع
المواسير مش مكتملة فمضطرّ يصنّع مواسير للغير – هوّأ أساسا مصنع مواسير
وبيعمل منتجه الأصليّ وبيبيعه على سبيل التجارة – مش التصنيع للغير




والموضوع يختلف بردو عن الصناعات التكامليّة - أو عمق
الصناعة

زيّ إنّ مصنع يكون بيصنّع مثلا مكانس كهربائيّة - وبيشتري
المواتير من مصنع تاني




فحضرتك عندك مصانع ممكن تتعاون معاك من 3 اتّجاهات

من الخلف - إنّ مصنع يغذّيك بخامة نصف مصنّعة - زيّ المواسير
للسقّالات

من الجنب - إنّ مصنع يتكامل معاك في تصنيع منتجك - زيّ
المواتير للمكانس

من الأمام - إنّ مصنع يقدّم لك خدمة لاحقة على منتجك - زيّ
المصبغة للنسيج

كلّ دول مش اسمهم تصنيع لدى الغير




التصنيع للغير معناه إنّ المصنع اللي هيصنّع لك – يكون بيصنّع
لك منتجه ( الأصليّ ) و ( بإسمك )

زيّ إنّ مصنع مكرونة – يصنّع لك مكرونة – لكن يحطّها لك في كيس
عليه اسمك

فالمكرونة هيّا منتج المصنع الأصليّ – وبيصنّعها لك دلوقتي
بإسمك




لا هو بيقدّم لك خدمة تكميليّة - زيّ الصباغة

ولا بيقدّم لك منتج نصف مصنّع - زيّ المواسير




وزيّ ما قلنا إنّ موضوع لجوء مصنع للتصنيع لدى الغير ده
يعتبر علامة ضعف في المصنع ده

لإنّه ببساطة – لو شغّال 6 ساعات – بينتج فيهم 6 طنّ – بيكسب
في الطنّ ألفين جنيه

فلو انتا طلبت منّه يصنّع لك 2 طنّ كمان – هيكسب في الطنّ ألف
واحد بدل ألفين

يبقى ليه هوّا ما عملش الاتنين طنّ دول لنفسه وباعهم باسمه
؟!

لإنّه ببساطة ( مش قادر )




ما بالك بقى لو كان مش قادر يبيع غير 2 طنّ في اليوم –
وقاعد مستنّي حدّ يكمّل له ال 75 % عجز اللي عنده ؟!

طب لو لقيت معظم المصانع في المجال ده كده – يبقى تفهم إيه
؟!




من هنا بردو ناخد فايدة تالتة – ألا وهي – إبعد عن
الصناعات الخدميّة

زيّ مثلا الناس اللي عندها مكن ليزر بتعمل بيه تقطيع للصاج
للغير – إبعد عن صناعة زيّ دي – لإنّك قاعد طول اليوم منتظر الغير ييجي يطلب
منّك شغل – لكن انتا ما عندكش منتج نمطيّ بتصنّعه وتبيعه – ولو عندك وقت فاضي
بتصنّع فيه للغير




دا غير إنّ الغير اللي انتا بتصنّع له ده – مسيره ييجي يوم
وطاقته التصنيعيّة تكبر – فطبيعيّ هيجيب لنفسه ماكينة الليزر في مصنعه –
فتلاقي مبيعاتك قلّت




التسويق والتصنيع زيّ العربيّة والحصان

التسويق هوّا الحصان

ممكن تشتري حصان لوحده – وتركبه لوحده




لكن اللي بيعمل مصنع لخدمة الغير فقط – بيكون عامل زيّ اللي
اشترى عربيّة من غير حصان

يا تقف منّه !!

يا يحتاج حصان الغير يشدّها له !!!




واللي عنده الحصان – وبيأجّر منّك العربيّة – مسيره في يوم
يشتري عربيّة !!!




فنرجع لنقطة ( إزّاي بيمشي موضوع التصنيع لدى الغير
)

قلنا إنّك في الأوّل بتشوف هل مجالك فيه الثقافة دي ولّا
لأ

وقلنا إنّه غالبا أيوه – لإنّ مش كلّ أصحاب المصانع شاطرين
وقادرين يوصّلوا مبيعاتهم إنّها تساوي طاقتهم الإنتاجيّة – دايما فيه فجوة بين
الرقمين دول – من داخل الفجوة دي هوّا هيقبل يصنّع لك منتج بإسمك




وبالمناسبة

الفجوة دي ممكن تكون فجوة ين المراحل !

يعني

حدّ مثلا عنده مصنع شكاير – وعنده مكنة خيوط بتنتج خيوط
تشغّل 60 نول – لكنّه عنده 30 نول فقط – فمشغّل المكنة نصف الشهر فقط

فهنا تقدر تروح تقول له أنا عاوز اشتري منّك خيوط – لإنّه
عنده فجوة بين مرحلتين

وإن كانت دي تكون أقرب للتجارة منها للتصنيع لدى
الغير




فحضرتك هتعمل بيان بالمصانع دي ( أو هنعملهولك احنا
)

وتبتدي تتواصل معاهم تشوف مين منهم عنده قابليّة التصنيع
للغير – لإنّ ممكن تلاقي مش كلّهم بيقدّموا نفس الخدمة




يعني الموضوع مش قاطع إنّ المجال الفلانيّ فيه تصنيع للغير
أو لأ – مش ابيض واسود يعني

في نفس المجال هتلاقي مصانع مكتفية مش عاوزة تصنّع للغير –
ومصانع عندها عجز في المبيعات فمتقبّله تصنّع للغير – ومصانع عندها مبيعات
أكبر من طاقتها – فبتصنّع هيّا منتجها المطلوب زيادة عند الغير !!




في زيارة لمصنعين بيصنّعوا نفس المنتج عشان كنّا عاوزين نصنّع
عندهم لأحد عملائنا – مصنع منهم قال لي إنّه بيصنّع للمصنع التاني – وورّاني
كراتين المنتج اللي رايحة للمصنع التاني

كانوا مصنعين كبار جدّا بالمناسبة

يبقى كده أنا هاختار أصنّع عند مين ؟!




عند المصنع اللي عنده عجز طبعا فمضطرّ يصنّع للغير – لإنّ ده
اللي هاعرف أضغط عليه في السعر

لكن المصنع الأوّل ما شاء الله بايع إنتاجه كلّه – وعنده
طلبيّات أكبر من طاقته – هروح أطلب منّه تصنيع ليّا – هيخبطني رقم مبالغ فيه
طبعا – وهيصنّع لي هوّا عند الغير – وياخد عمولة !!




طبعا مدير المصنع الأوّل قال لي إنّه بيصنّع للغير دي على
سبيل التفشخر – مش عارف إنّ دي علامة سلبيّة !

لكنّها في نفس الوقت علامة ترجّح كفّته إنّي اتّفق معاه هوّا مش
مع المصنع التاني – لإنّ هوّا الأضعف !!




المرحلة اللي بعد كده إنّ حضرتك بتروح تتّفق مع المصنع –
فأوّل سؤال هيتسأل لك بعد السلامات والقهوة والذي منّه هو ( هتجيب الخام انتا
ولّا هنجيبهولك احنا ؟؟ )




طبعا السؤال ده إفهم لوحدك إنّه متضمّن ( فرق في التكلفة ) –
كذلك ( فرق في المسؤوليّة )




يعني

لو الخام ب 10 مثلا – إنتا قادر تجيبه ب 10 – لو المصنع
هيجيبهولك – هيحسبه ضمن حساباته ب 11 – كإنّه اشتراه بنفسه –
وباعهولك




كذلك فرق في المسؤوليّة

يعني – لو المنتج طلع فيه عيب خامة – فالعيب ده مسؤوليّة
حضرتك

وطبعا ممكن العيب ما يكونش عيب خامة – لكن خلاص العيلة
هتعتبره عيب خامة




يعني إيه الأفضل ؟!

ما فيش أفضل ولا حاجة – الفرق هو ( حضرتك ناوي تعمل إيه
بعدين ؟ )




حضرتك بتصنّع عند الغير على سبيل اللقطة – ومنتج محتاجه
حالا ومش هتحتاجه تاني – وانتا كسبان في المنتج كويّس فمش فارق معاك فرق
بسيط في تكلفة الخامة – يبقى قول للمصنع يجيب الخامة بنفسه




لكن – لو حضرتك بتعمل التصنيع لدى الغير كمرحلة للتصنيع
الذاتيّ – فأنصحك تحشر نفسك في موضوع الخامة – لإنّك كده كده عاجلا أو آجلا
هتتحطّ في موقف شراء الخامات والمقارنة بينها وبين مواصفاتها وأسعارها وقت
ما هتيجي تنتقل للتصنيع الذاتيّ – يبقى خد التدريب ده من دلوقتي




إلّا لو كان الموضوع ده صعب فعلا – وانتا لسّه جديد عليه –
فممكن تأجّله مرحلة

زيّ إنّك مثلا تكون محتاج تصدّر موالح – ومحتاج محطّة تعمل لك
الغسيل والتشميع والتغليف – فموضوع إنّك تتعلّم اختيار الثمر من المزارع ده
مش بالسهولة اللي في بالك – فممكن تأجّله شويّة لحدّ ما مرحلة التصنيع لدى
الغير نفسها تظبط – وبعد كده ترجع لمرحلة الثمر




طبعا مرحلة التصدير نفسها المفروض انك شغّال فيها من زمان –
ما تاخدش مرحلتين في مرحلة – ما تفتحش جبهتين في وقت واحد




ظبطت التصدير – إرجع اظبط المحطّة

ظبطت المحطّة – إرجع اظبط الثمر

ظبطت التصدير والثمر والمحطّة – إعمل محطّتك الخاصّة
بقى




وفي مرحلة تظبيط المحطّة دي ( أو خلّينا نقول ضبط جودة
التصنيع ) عموما - بغضّ النظر عن نوع الصناعة – فممكن حضرتك تطلب ( أو تشترط
) وجودك ( أو وجود مندوب عنّك متخصّص في المجال ) يكون متواجد في خطّ التصنيع
وقت تصنيع الطلبيّة بتاعتك




ودا حقّك بالمناسبة – ومش من حقّ المصنع اللي هيصنّع لك للغير
يعترض – لو اعترض - إشرب القهوة وامشي عادي




وهنا ييجي سؤال مهمّ – لإنّ جزء كبير من التصنيع لدى الغير
بيتطلّب اسطمبات – ففي حالة الاسطمبات لو صاحب المصنع عرض عليك يعمل لك هوّا
الاسطمبة ببلاش – إرفض




لإنّه ببساطة مش هيعملها ببلاش ولا حاجة – هوّا هيوزّع
تكلفتها على المنتج بقيمة لا تشعر بيها انتا – وبعد ما تخلص العلاقة بينكم
– هتكون الاسطمبة بتاعته – لإنّه هوّا اللي مصنّعها




فتكون حضرتك حاسبت على تمن الاسطمبة – واتبرّعت له
بيها !!




دا كده تسلسل عمليّة التصنيع لدى الغير




نيجي للنقطة الأخيرة من المقال وهي

مميّزات وعيوب التصنيع لدى الغير

وخلّينا نبدأ بالمميّزات




[<u>\#الميزة\_الأولى</u>](https://www.facebook.com/hashtag/%D8%A7%D9%84%D9%85%D9%8A%D8%B2%D8%A9_%D8%A7%D9%84%D8%A3%D9%88%D9%84%D9%89?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)
/

[<u>\#المسؤوليّة\_المحدودة</u>](https://www.facebook.com/hashtag/%D8%A7%D9%84%D9%85%D8%B3%D8%A4%D9%88%D9%84%D9%8A%D9%91%D8%A9_%D8%A7%D9%84%D9%85%D8%AD%D8%AF%D9%88%D8%AF%D8%A9?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)




المسؤوليّة المحدودة يعني حضرتك لا هتكون مسؤول عن مصنع ولا
إيجاره ولا ماكينات ولا صيانتها ولا عمّال ولا إدارتهم




حضرتك هتكون مسؤول عن البيع – والمفروض دا شغلك




وعن الخامات والتغليف – أو حتّى المسؤوليّة دي ممكن تنقلها
للمصنع اللي هيصنّع لك




وهتكون مسؤول عن ضبط الجودة من خلال وجودك – أو وجود مشرف
من طرفك عند المصنع وقت تصنيع طلبيّتك – كذلك المسؤوليّة دي ممكن تتجاوزها في
بعض الأحيان لو هتكتفي باختبار المنتج وقت التسليم




[<u>\#الميزة\_الثانية</u>](https://www.facebook.com/hashtag/%D8%A7%D9%84%D9%85%D9%8A%D8%B2%D8%A9_%D8%A7%D9%84%D8%AB%D8%A7%D9%86%D9%8A%D8%A9?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)

[<u>\#التكلفة\_المحدودة</u>](https://www.facebook.com/hashtag/%D8%A7%D9%84%D8%AA%D9%83%D9%84%D9%81%D8%A9_%D8%A7%D9%84%D9%85%D8%AD%D8%AF%D9%88%D8%AF%D8%A9?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)




حضرتك عشان تنتج منتج ما – ممكن تكون محتاج تصرف 10 مليون
جنيه قبل ما أوّل مكنة تطلّع أوّل منتج




لكن – لو هتصنّع المنتج ده لدى الغير – هتكون محتاج فقط
تكلفة الخامات والتغليف

والخامات المطلوبة للنهارده بسّ – أو للطلبيّة دي بسّ




لكن صاحب المصنع بيكون محتاج تكاليف خامات شهر أو اتنين أو
تلاتة قدّام كمخزون




[<u>\#الميزة\_الثالثة</u>](https://www.facebook.com/hashtag/%D8%A7%D9%84%D9%85%D9%8A%D8%B2%D8%A9_%D8%A7%D9%84%D8%AB%D8%A7%D9%84%D8%AB%D8%A9?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)

[<u>\#تكلفة\_الخروج</u>](https://www.facebook.com/hashtag/%D8%AA%D9%83%D9%84%D9%81%D8%A9_%D8%A7%D9%84%D8%AE%D8%B1%D9%88%D8%AC?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)




حضرتك لو عندك مصنع – ولقيت نفسك خدت قرار غلط في موضوع
عمل المصنع ده – هتخسر كتير وانتا بتخرج




غير خالص اللي بيصنّع عند الغير – وقت ما هيلاقي الموضوع
غير مجدي وعاوز يوقّف الشغل – مش هيخسر حاجة تقريبا




[<u>\#الميزة\_الرابعة</u>](https://www.facebook.com/hashtag/%D8%A7%D9%84%D9%85%D9%8A%D8%B2%D8%A9_%D8%A7%D9%84%D8%B1%D8%A7%D8%A8%D8%B9%D8%A9?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)

[<u>\#صناعة\_العلامة\_التجاريّة</u>](https://www.facebook.com/hashtag/%D8%B5%D9%86%D8%A7%D8%B9%D8%A9_%D8%A7%D9%84%D8%B9%D9%84%D8%A7%D9%85%D8%A9_%D8%A7%D9%84%D8%AA%D8%AC%D8%A7%D8%B1%D9%8A%D9%91%D8%A9?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)




التصنيع لدى الغير بيعطيك فرصة نشر علامتك التجاريّة قبل
بداية التصنيع الذاتيّ




طبعا مش هنقول بيعطيك ميزة اختبار السوق – لإنّنا متّفقين
إنّك أساسا مش هتصنّع لدى الغير قبل ما تكون تاجرت لفترة طويلة – فانتا
بالفعل عارف المواصفات المطلوبة للسوق




[<u>\#الميزة\_الخامسة</u>](https://www.facebook.com/hashtag/%D8%A7%D9%84%D9%85%D9%8A%D8%B2%D8%A9_%D8%A7%D9%84%D8%AE%D8%A7%D9%85%D8%B3%D8%A9?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)

[<u>\#اكتساب\_الخبرة\_الفنّيّة</u>](https://www.facebook.com/hashtag/%D8%A7%D9%83%D8%AA%D8%B3%D8%A7%D8%A8_%D8%A7%D9%84%D8%AE%D8%A8%D8%B1%D8%A9_%D8%A7%D9%84%D9%81%D9%86%D9%91%D9%8A%D9%91%D8%A9?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)




حضرتك كتاجر – لو عملت مصنع مباشرة – هتتصدم بمفاجآت فنّيّة
– زيّ فروق الخامات وتكاليف التغليف وتكاليف الاسطمبات




عشان كده قلت لك لو بتعمل تصنيع لدى الغير كمرحلة للتصنيع
الذاتي – فاحشر نفسك في النقاط الفنّيّة دي – غير اللي بيعمل تصنيع لدى الغير
كنشاط عابر لا يهدف بعده للتصنيع الذاتيّ




دي كده المميّزات – فطبعا حضرتك دلوقتي شايف إنّه اللي يعمل
مصنع مجنون – ما يشتغل في التصنيع لدى الغير وياخد المميّزات دي
وخلاص




فخلّينا نستعرض عيوب التصنيع لدى الغير




[<u>\#العيب\_الأوّل</u>](https://www.facebook.com/hashtag/%D8%A7%D9%84%D8%B9%D9%8A%D8%A8_%D8%A7%D9%84%D8%A3%D9%88%D9%91%D9%84?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)

[<u>\#مقاسمة\_الربح</u>](https://www.facebook.com/hashtag/%D9%85%D9%82%D8%A7%D8%B3%D9%85%D8%A9_%D8%A7%D9%84%D8%B1%D8%A8%D8%AD?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)




فاكر لمّا قلنا المصنع بيصنّع ب 6

وبيبيع لك ب 8

وانتا بتبيع ب 10




لمّا هتصنّع عند الغير هل هنقول المنتج بيتكلّف 6 وبيتباع ب
10 ؟!

لأ طبعا

المنتج هيتكلّف 7




المصنع بدل ما يبيع لك منتج تامّ ب 8 – هيبيع لك منتج مصنّع
لحسابك ب 7 – مش ب 6 طبعا !!




فهنا المصنع تقاسم معاك جنيه من الربح

لكن – يظلّ الوضع ده أفضل – لإنّك بقيت بتكسب 3 بدلا من
2




[<u>\#العيب\_الثاني</u>](https://www.facebook.com/hashtag/%D8%A7%D9%84%D8%B9%D9%8A%D8%A8_%D8%A7%D9%84%D8%AB%D8%A7%D9%86%D9%8A?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)

[<u>\#عدم\_ضمان\_الجودة</u>](https://www.facebook.com/hashtag/%D8%B9%D8%AF%D9%85_%D8%B6%D9%85%D8%A7%D9%86_%D8%A7%D9%84%D8%AC%D9%88%D8%AF%D8%A9?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)




أي نعم إنتا هتتواجد في المصنع وقت التصنيع ( وممكن ما
تتواجدش وتكتفي بالاختبار وقت التسليم )

فسواءا كده – أو كده – فصعب تضمن جودة منتجك زيّ ما تكون
انتا اللي مصنّعه بنفسك




أحيانا بتكون فيه عيوب داخليّة لا تكشف خلال الاختبار –
ولكنّها تظهر بعد الاستخدام – فدي مسؤوليّة حضرتك حتّى وإن كنت مش انتا السبب
فيها !!




[<u>\#العيب\_الثالث</u>](https://www.facebook.com/hashtag/%D8%A7%D9%84%D8%B9%D9%8A%D8%A8_%D8%A7%D9%84%D8%AB%D8%A7%D9%84%D8%AB?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)

[<u>\#التأخير</u>](https://www.facebook.com/hashtag/%D8%A7%D9%84%D8%AA%D8%A3%D8%AE%D9%8A%D8%B1?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)




ودا عيب عامّ في السوق المصريّ ككلّ – وأحيانا بتكون أعذاره
حقيقيّة – يعني لو انتا بتصنّع منتجك في مصنعك – ممكن تتأخّر فيه – لإنّ فيه
أسباب تأخير حقيقيّة في السوق المصريّ

لكن طبعا لو بتصنّع عند الغير – فتوقّع تأخير أكتر




[<u>\#العيب\_الرابع</u>](https://www.facebook.com/hashtag/%D8%A7%D9%84%D8%B9%D9%8A%D8%A8_%D8%A7%D9%84%D8%B1%D8%A7%D8%A8%D8%B9?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)

[<u>\#الأولويّة</u>](https://www.facebook.com/hashtag/%D8%A7%D9%84%D8%A3%D9%88%D9%84%D9%88%D9%8A%D9%91%D8%A9?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)




والأولويّة غير التأخير

التأخير إنّ الباتش دي محتاجة تتصنّع في أسبوع – فالمصنع
يبدأ فيها في ميعادها – لكن يسلّمها لك بعد 10 أيّام بسبب التأخير




لكن الأولويّة معناها إنّه في بداية الأسبوع ده – المصنع لقى
نفسه قادر يبيع 8 طنّ في اليوم بدلا من 6 – قادر يبيعهم بنفسه – فهيقوم مشغّل
آخر ساعتين في الورديّة لحسابه – وانتا تستنّى شويّة




لإنّه لو صنّع لك المنتج لحسابك هيبيعهولك ب 7

لكن لو صنّع المنتج لحسابه – هيبيعه للتجّار ب 8

فهنا هيشوف نفسه أولى بالربح طبعا




ودا غلط طبعا – لإنّه إخلال بالاتّفاق االمتضمّن لوقت محدّد
للتسليم




[<u>\#العيب\_الخامس</u>](https://www.facebook.com/hashtag/%D8%A7%D9%84%D8%B9%D9%8A%D8%A8_%D8%A7%D9%84%D8%AE%D8%A7%D9%85%D8%B3?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)

[<u>\#المسؤوليّة</u>](https://www.facebook.com/hashtag/%D8%A7%D9%84%D9%85%D8%B3%D8%A4%D9%88%D9%84%D9%8A%D9%91%D8%A9?__eep__=6&__cft__%5b0%5d=AZWKfItBxFD_lc8Z0zbJUlVV8b5HVBpP6JIUt1R5pL1PimGDCoXbMRWXRsNTQavHJOo3Mqb9SLHEZQsYhpakWbFlTpesmT9EAziGokLZV7TcRvUlLLDUqcnTIMKGhMhnW8ewJ-qOtEJBhs5dGYnokb2hD5ChhOgr8ReYf5j3drvBhZ4slCKHiLMPWHIpoIVhdKk&__tn__=*NK-R)




حضرتك كتاجر – إشتريت منتج – بعته – رجع لك كمرتجعات –
هتعمل إيه ؟!

هترجّع المرتجعات للمصنع




لكن !!

لو انتا مصنع – أو بتصنّع عند الغير – وحصل موضوع المرتجعات
ده – فما فيش حدّ وراك ترمي عليه المسؤوليّة




فحضرتك يوم ما صنّعت بنفسك – أو عند الغير – أصبحت مسؤولا
عن المنتج




وحتّى لمّا بتصنّع لدى الغير – فحضرتك اللي جايب الخام –
وحضرتك كنت واقف وقت التصنيع – فحضرتك مسؤول – مش هتقدر ترجّع المنتج للمصنع
اللي صنّعت عنده باعتباره مرتجعات




وفيه ناس بتضيف لعيوب التصنيع لدى الغير عيب أنا لا أعتبره
واقعيّ بشكل كبير – ألا وهو عيب عدم السرّيّة




ومسألة عدم السرّيّة دي مش بتكون مؤثّرة بشكل كبير – إحنا مش
بنصنّع طيّارات يعني




إلّا لو كنت عامل منتج وعاوز تفاجيء بيه السوق – أو تكون
نازل بالمنتج ده في موسم معيّن – زيّ حدّ اعرفه كان عاوز ينزل بزجاجة عصير
بتصميم على شكل فانوس قبل رمضان – وكان بيصنّعها لدى الغير

جه حدّ تاني وطلب منّي نفس الزجاجة – طلبتها من مصنع زجاجات
– فقال لي إنّه عنده الاسطمبة بتاعتها – لكن بيصنّعها للغير – ورفض يصنّعها
لنا




حدّ تاني أو مصنع تاني يعني كان ممكن عمل لنا الزجاجات دي –
وضرب تريند الزجاجة دي لصاحبها الأصليّ




طبعا فيه عقود واتّفاقات واتّفاقات عدم إفصاح والكلام الكبير
ده – لكن بردو لا تضمنها بنسبة 100 %




كذلك ممكن تخاف من التصنيع لدى الغير لو كنت بتعمل منتج
مميّز بخلطته مثلا - ومش عاوز حدّ يطّلع عليها – ودا بردو نادر




ففي حالة كونك بتصنّع عند الغير فده ممكن يعرّضك لإنّ منتجك
يتكشف قبل ما تنزل بيه السوق – أو يتقلّد قبل ما تكون خدت فترة كافية تحصد
فيها أرباح المنتج قبل تقليده – أو تخسر ميزة التفرّد في الخلطة




لكن زيّ ما قلت دا عيب مش خطير للدرجة




يكفيك ال 5 عيوب المذكورة إنّها تجاوب على السؤال اللي
سألته بعد فقرة المميّزات - لمّا قلت وليه حدّ يصنّع بنفسه طالما التصنيع لدى
الغير قمّور كده




فبناءا على الأسباب السابقة – اللي بيصنّع لدى الغير لفترة
للحصول على مزاياه – بعد فترة بيدوق عيوبه – فبيكون التفكير الطبيعيّ بعد
كده هو الانتقال للتصنيع الذاتيّ
