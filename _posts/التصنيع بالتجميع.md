---
layout: post
title: "التصنيع بالتجميع.md"
date:   2024-07-21T00:00:01+03:00
author: "Mahmoud"
category: "9 - نصائح عن بناء المصانع"
---
من ضمن المراحل الأولى اللي بانصح بيها في الصناعة - إنّك
تجيب المنتج مفكّك تماما - وتجمّعه هنا - وتعمل الكيس والكرتونة -
وتبيع

\-

لو جرّبت تعمل كده - مش هتلاقي شركة ترضى تبيع لك المنتج
مفكّك !!

\-

أمّال حضرتك كنت بتهزّر معانا يعني ولّا إيه !!

\-

لا طبعا

\-

الشركة في الصين بتصنّع الأجزاء مفكّكة مثلا ب 100
دولار

لو باعتها لك مفكّكة - هتبيعها لك ب 110 دولار مثلا

مجرّد إنّها تجمّعها - هتبيعها ب 150 دولار مثلا

يبقى تعطيها لك انتا ليه ؟!!

\-

طاب والحلّ ؟!

\-

الحلّ إنّك تشتغل مع الشركة دي لفترة - تاخد منها المنتج
مجمّع كامل - وتبيعه في مصر - فتفتح لهم سوق هنا

\-

وبعدين تطلب منهم يبعتوا لك المنتج مفكّك - لإنّك لقيت شركة
تانية بتبيع المنتج المجمّع أرخص منهم

\-

فانتا يا حرام مش عاوز تسيبهم وتروح للشركة التانية -
فنعمل إيه بقى - ما فيش حلّ إلّا إنّكوا تبعتوا لي المنتج مفكّك وانا اجمّعه
هنا - عشان يبقى أرخص من الشركة التانية الوحشة الشرّيرة دي

\-

في الحالة دي همّا مش بيقارنوا بين إنّك تاخد المنتج مفكّك
ويكسبوا فيه 10 دولار - ولا يجمّعوه ويكسبوا فيه 40 دولار

\-

ولكن !!

همّا بيقارنوا بين إنّهم يبيعوا لك المنتج مفكّك - وانتا
هتبيع منّه 1000 وحدة في السنة مثلا - فهمّا يكسبوا من وراك 10 آلاف
دولار

أو - المصلحة كلّها تقف وانتا تاخد المنتج من حدّ
تاني

\-

هوّا كان إسمه إيه ؟

كان اسمه كهن

\-

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVvHM8l4FiFmfQs2FNYooitvkQDce-AwU-YIBWQyc-LA31zAiXAP2ByQccjAhlQi_6IGK2tclHDm15suarm7e-SLWWgwDxTKSc0WWfB78hr4PytAg9LtPymPPxPB72aEhudGoc3yihlI2pQQQK-DiwMd31pnNUAxs6_QwnBaOeZQod0SiY7KGaLh00Q1GXCTZWN9DlekNwPUTqg4N_-BDxu&__tn__=*NK-R)
