---
layout: post
title: "لا تفسّر الغباء بالذكاء"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


فيه قاعدة من قواعد التفكير بتقول (
[<u>\#لا\_تفسّر\_الغباء\_بالذكاء</u>](https://www.facebook.com/hashtag/%D9%84%D8%A7_%D8%AA%D9%81%D8%B3%D9%91%D8%B1_%D8%A7%D9%84%D8%BA%D8%A8%D8%A7%D8%A1_%D8%A8%D8%A7%D9%84%D8%B0%D9%83%D8%A7%D8%A1?__eep__=6&__cft__%5b0%5d=AZWrQzJksc39wnA6JG_cmFJC-LkN2uFE5oiUtTRhaZDBDWXMcNX4MrHe7zZrOIaRwimDXvbAHzabazHE_ZSPiI6-nCavGKsXny6XLrpx_Sbv00tBDFoojBFrm-rbmkcegxDgpL3-N5JazB1GDYz4z1-ZPneOVEMgB30OTXZ1hsFaqg&__tn__=*NK-R)
)

للأسف معظم الناس بيقعوا ضحايا مخالفة القاعدة دي




يعني إيه القاعدة دي ؟!

يعني الأصل إنّك تقيّم الأمور بوزنها على موازين المنطق
والقواعد




لكن !!

لإنّ معظم الناس ليس لديها منطق - وليس لديها قواعد تحكم
حياتها - فالناس بتقيّم الأمور بناءا على نتائجها

ودي مغالطة منطقيّة قاتلة إسمها (
[<u>\#مغالطة\_الاحتكام\_للنتائج</u>](https://www.facebook.com/hashtag/%D9%85%D8%BA%D8%A7%D9%84%D8%B7%D8%A9_%D8%A7%D9%84%D8%A7%D8%AD%D8%AA%D9%83%D8%A7%D9%85_%D9%84%D9%84%D9%86%D8%AA%D8%A7%D8%A6%D8%AC?__eep__=6&__cft__%5b0%5d=AZWrQzJksc39wnA6JG_cmFJC-LkN2uFE5oiUtTRhaZDBDWXMcNX4MrHe7zZrOIaRwimDXvbAHzabazHE_ZSPiI6-nCavGKsXny6XLrpx_Sbv00tBDFoojBFrm-rbmkcegxDgpL3-N5JazB1GDYz4z1-ZPneOVEMgB30OTXZ1hsFaqg&__tn__=*NK-R)
)




شركة كذا قفلت - يبقى إيه تفسير ده ؟!

يبقى تفسير ده إنّ المنتج ده غير مشجّع إنّك تستثمر
فيه !!!




جبتها منين دي حضرتك ؟!

يقول لك ما هو قدّامك اهو - شركة كذا استثمرت في المنتج ده
وفشلت




فحضرته هنا قيّم الأمور بنتيجتها - مش بناءا على
قواعد




يعني

هل هو عمل تقييم للمنتج ده - وقدّ إيه هو مربح أو غير
مربح - دي القاعدة اللي يصدر على أساسها حكم

لكن - إحنا لسّه هنفكّر - انا أصلا التفكير بيتعبني على رأي
هاني رمزيّ في غبيّ منّه فيه




فيقوم طالع لك بقاعدة ذهبيّة كده من اللا شيء مفادها إنّ
المنتج ده فاشل !!




الإنسان بطبيعته بيميل للتبسيط - زيّ الماء - لو قدّامه
مرتفعات ومنخفضات - هيمشي في المنخفضات طبعا

كذلك الإنسان - لو قدّامه مرتفعات في التفكير - ومنخفضات -
هيميل لسلوك منخفضات التفكير




عشان كده الإنسان اخترع مغالطة زيّ مغالطة الاحتكام
للنتيجة - لإنّها بتعطيك حكم سريع ( بدون ما تبذل مجهود ) على الموضوع محلّ
الدراسة




فلان كسب - أو خسر - يبقى اللي كان بيعمله صحّ - أو
غلط

مش هنروح نحشر نفسنا في مزنق التفكير في هل اللي كان فلان
بيعمله ده صحّ ولّا غلط بناءا على قواعد إيه

إحنا مش هنحشر نفسنا في المجهود ده - إحنا التفكير
بيتعبنا

كسب - يبقى صحّ - خسر - يبقى غلط - وخلاص




لا تفسّر الغباء بالذكاء

يعني

مش معنى إنّ فلان قفل شركته - إنّه لقى المنتج ده فاشل -
فقرّر يقفل شركته




مش كلّ تصرّف عمله إنسان كان ليه سبب وجيه - عادي جدّا إنّه
يكون اتصرّف التصرّف ده لإنّه ببساطة
[<u>\#غلط</u>](https://www.facebook.com/hashtag/%D8%BA%D9%84%D8%B7?__eep__=6&__cft__%5b0%5d=AZWrQzJksc39wnA6JG_cmFJC-LkN2uFE5oiUtTRhaZDBDWXMcNX4MrHe7zZrOIaRwimDXvbAHzabazHE_ZSPiI6-nCavGKsXny6XLrpx_Sbv00tBDFoojBFrm-rbmkcegxDgpL3-N5JazB1GDYz4z1-ZPneOVEMgB30OTXZ1hsFaqg&__tn__=*NK-R)

إحنا ما بنقدرش نحطّ الاحتمال ده ضمن احتمالاتنا - ليه ؟!
ما تفهمش




لو شفت أيّ حدّ - بيعمل أيّ تصرّف - هتسأل نفسك عن
التفسير
[<u>\#الوجيه</u>](https://www.facebook.com/hashtag/%D8%A7%D9%84%D9%88%D8%AC%D9%8A%D9%87?__eep__=6&__cft__%5b0%5d=AZWrQzJksc39wnA6JG_cmFJC-LkN2uFE5oiUtTRhaZDBDWXMcNX4MrHe7zZrOIaRwimDXvbAHzabazHE_ZSPiI6-nCavGKsXny6XLrpx_Sbv00tBDFoojBFrm-rbmkcegxDgpL3-N5JazB1GDYz4z1-ZPneOVEMgB30OTXZ1hsFaqg&__tn__=*NK-R)
اللي خلّى فلان ده يعمل التصرّف ده - وكإنّ فلان ده عمره ما
بيعمل حاجة إلّا لمّا يكون حاسبها مليون مرّة




فمع إنّ معظم الناس في معظم تصرّفاتها ما بيفلسفوش كلّ قرار
قبل ما ياخدوه - لكنّهم لو هيقيّموا قرار خده حدّ تاني - لازم يفلسفوا يا ترى
الحدّ ده خد القرار ده ليه !!!




فلان قفل شركته - يبقى أكيد فيه تفسير وجيه ورا القرار
ده - يا ترى هوّا إيه ؟!

ما ممكن عادي جدّا يا فندم يكون القرار ده ما وراهوش تفسير
وجيه ولا حاجة - وممكن جدّا يكون قرار غلط أصلا وكان المفروض ما
يقفلش




ممكن فلان ده نفسه اللي فاشل - فقفل شركته

فانتا فسّرت غباء فلان - على إنّه كان حركة ذكاء من نفس
الفلان ده - إنّه أنقذ الموقف لمّا لقى الشركة بتخسر




ممكن يكونوا شركاء واتخانقوا وفضّوا الشراكة - ده إيه
علاقته بتقييم المنتج إنّه منتج غير مربح ؟!

هل كلّ اتنين شركاء بيتخانقوا هيطلعوا يحكوا لكّ همّا
اتخانقوا ليه ؟!




ممكن فلان ده تكون مراته كانت عاطية له فلوس يشتغل بيها -
وقفشته مع السكرتيرة - فقلبت عليه - وخدت الفلوس منّه - فالشركة قفلت

تيجي انتا تفسّر إنّ الشركة قفلت لإنّ المنتج ده فاشل
!!!




حضرتك عاوز تقيّم المنتج - قيّم المنتج - ببساطة - مش تقيّم
قرارات صاحب شركة المنتج




وحتّى لو عاوز ما تتعبش نفسك زيّ هاني رمزيّ - فبصّ لـ
[<u>\#جميع</u>](https://www.facebook.com/hashtag/%D8%AC%D9%85%D9%8A%D8%B9?__eep__=6&__cft__%5b0%5d=AZWrQzJksc39wnA6JG_cmFJC-LkN2uFE5oiUtTRhaZDBDWXMcNX4MrHe7zZrOIaRwimDXvbAHzabazHE_ZSPiI6-nCavGKsXny6XLrpx_Sbv00tBDFoojBFrm-rbmkcegxDgpL3-N5JazB1GDYz4z1-ZPneOVEMgB30OTXZ1hsFaqg&__tn__=*NK-R)
الشركات اللي شغّالة في المنتج ده - مستحيل تلاقيهم كلّهم
قفلوا !!

لكنّك كده بردو هتكون واقع ضحيّة لمغالطة الحكم
بالنتيجة

لكن إنّك تحكم بـ
[<u>\#نتائج\_متعدّدة</u>](https://www.facebook.com/hashtag/%D9%86%D8%AA%D8%A7%D8%A6%D8%AC_%D9%85%D8%AA%D8%B9%D8%AF%D9%91%D8%AF%D8%A9?__eep__=6&__cft__%5b0%5d=AZWrQzJksc39wnA6JG_cmFJC-LkN2uFE5oiUtTRhaZDBDWXMcNX4MrHe7zZrOIaRwimDXvbAHzabazHE_ZSPiI6-nCavGKsXny6XLrpx_Sbv00tBDFoojBFrm-rbmkcegxDgpL3-N5JazB1GDYz4z1-ZPneOVEMgB30OTXZ1hsFaqg&__tn__=*NK-R) -
أحسن - أو أقلّ سوءا - من إنّك تحكم بـ
[<u>\#نتيجة\_واحدة</u>](https://www.facebook.com/hashtag/%D9%86%D8%AA%D9%8A%D8%AC%D8%A9_%D9%88%D8%A7%D8%AD%D8%AF%D8%A9?__eep__=6&__cft__%5b0%5d=AZWrQzJksc39wnA6JG_cmFJC-LkN2uFE5oiUtTRhaZDBDWXMcNX4MrHe7zZrOIaRwimDXvbAHzabazHE_ZSPiI6-nCavGKsXny6XLrpx_Sbv00tBDFoojBFrm-rbmkcegxDgpL3-N5JazB1GDYz4z1-ZPneOVEMgB30OTXZ1hsFaqg&__tn__=*NK-R)




أخيرا /

لو عاوز تحكم على فكرة مشروع بشكل مبدئيّ - شوف حلقة (
معايير التقييم المبدئيّ لأفكار المشاريع ) على قناة المكتب - وما تطلبش
الرابط
