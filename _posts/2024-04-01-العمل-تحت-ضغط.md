---
layout: post
title: "العمل تحت ضغط"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


السلام عليكم  
من الحاجات الغلط اللي ورثناها عن آبائنا
واجدادنا  
فكرة العمل تحت ضغط  
وتلاقيهم بيتفشخروا في السي فى بالعمل تحت الضغط  
.  
سؤال بريء  
أيهما أفضل للشركة  
ان الموظفين يشتغلوا في ظروف ملاءمة ؟  
ولا يشتغلوا تحت ضغط ؟  
.  
المفروض ان الشركة ما توصلش الموظفين للعمل تحت
الضغط  
ولو ده حصل يبقي تقصير من الشركة  
ولو حصل يبقي وضع استثنائي عابر  
.  
الأصل هو ان الناس تشتغل في ظروف صحية وطبيعية
وإنسانية  
إنما فكرة العمل تحت ضغط دي هي فكرة لتبرير أخطاء
المدير  
.  
حاجة كده زي ما يقول لك الجيش بيقول اتصرف  
ده غلط كبير  
الجيش بيقول فيه لوائح وقواعد وقوانين  
كون القائد بيستهبل ويرمي المسؤولية علي اللي تحت منه
ويقول له اتصرف  
فده غلط  
.  
المفروض ان انتا كمدير مش مطلوب منك اساسا أي شغل  
كل المطلوب منك هو توفير البيئة المناسبة لموظفيك عشان هما
اللي يشتغلوا  
تقوم انتا تتملص كمان من مسؤوليتك الوحيدة وتقول ليهم
اتصرفوا  
أو تقول ليهم وروني شطارتكوا في العمل تحت الضغط  
دي مش شطارتهم . دي خيابتك  
.  
أخيرا  
رسالة للناس اللي عاوزة تعمل بيزنس خاص بيها  
انتا لازم تخرج من منطقة العمل الطبيعية  
وتروح لمنطقة الضغط  
.  
ده بنسميه الهروب من منطقة الراحة  
لأنك عمرك ما هتنجز وانتا جوا منطقة راحتك  
.  
يعني انا مثلا من المنصورة  
اما جيت افتح مكتب فتحته في جمصة  
.  
ليه  
لأن لازم أبعد عن منطقة الراحة بتاعتي  
.  
طيب انا دلوقتي بنقل من مكتبي القديم  
هتلاقيني بابحث عن مقر تاني في مكان أبعد عن جمصة  
.  
بل إنك تقدر تقيس نجاحك بمقدار حجم منطقة الراحة اللي
بتحاول تخرج منها  
يعني مثلا واحد بقي عنده طائرة خاصة  
فأصبحت مصر كلها منطقة راحة بالنسبة له  
لازم يخرج منها ويستثمر برا  
.  
يبقي ده دليل علي أنه كبر اكتر  
يعني خلاص دخل مصر كلها جوا دايرة الراحة  
وهوا دلوقتي بيتطلع لما هو خارج الدائرة  
.  
لكن الفيصل بين الفقرة التانية من البوست والفقرة
الأولي  
هو ببساطة ان الفقرة الأولي بتتكلم عن الموظفين  
الفقرة التانية بتتكلم عن اللي اختاروا بايديهم انهم
يرتقوا لمجال البيزنس  
فالأول مش مطالب بما يطالب به الثاني  
.  
للأسف الي انا باتكلم فيه ده المفروض بديهي ومش محتاج
فلسفة  
تفسير البديهيات من المستحيلات  
لكن احنا وصلنا لحالة من شقلبة المفاهيم أصبحنا مضطرين
معاها نشرح بديهيات
