---
layout: post
title: "بيع أصل من الأصلين.md"
date:   2024-07-21T00:00:01+03:00
author: "Mahmoud"
category: "5 - إدارة الشركات"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWHDPItaucoctK4tKhBFNG93i5eQAx6LYdEGeUZgIinUryXCd1gJgrx8L3IW1-ukyNCmRb2PdHOQpxDBtrPX--wcdoTgsezb3UN-rO078Y9tzjnIqDSEa0-DjxGjpmqIbZhxFbhGhe9YJxS1o4axYNUQxFfNHfLph_G0z7mIMu4Gw&__tn__=*NK-R)

\-

لو عندك أصلين غير استثماريّن من نوع واحد - بيع
واحد

ولو عندك 10 أصول غير استثماريّة من نوع واحد - بيع
9

\-

كمثال

لو حضرتك ملياردير - فمن حقّك يكون عندك قصر واحد

لو احتجت تروح تصيّف في مارينا - أجّر فيلّا في مارينا فترة
وجودك بالمصيف

\-

ما ينفعش يكون عندك سيّارتين - شغّل واحدة تاكسي - أو
بيعها

\-

الأصل غير الاستثماريّ هو أصل يخسر من قيمته - وتقليل
الخسائر هو أمر واجب - بل إنّه مقدّم على تحقيق الأرباح

\-

يعني فيلّا مارينا المقفولة طول السنة دي هيّا بتخسر وهيّا
واقفة كده

بتخسر إيه ؟!

بتخسر الفرصة البديلة

\-

يعني الفلوس المحطوطة فيها لو اتحطّت في حاجة تانية هتجيب
ربح - الربح اللي ما جاش ده لإنّك حاطط راس المال في أصل مجمّد ده - الربح
ده - إنتا خسرته

\-

ما تجيبش هدوم مش هتستخدمها

لو عندك موبايل قديم مش بتستخدمه - بيعه - أو اعطيه لحدّ
محتاجه

\-

لو كنت عايش إنتا وزوجتك و 3 أولاد في منزل مكوّن من 4
غرف

وأولادك تزوّجوا

بيع المنزل واشتري منزل غرفتين يكفيك أنت وزوجتك
