---
layout: post
title: "أتى سريعا وذهب سريعا.md"
date:   2024-07-21T00:00:01+03:00
author: "Mahmoud"
category: "8 - الربا"
---
من أسباب الشؤم في فلوس الربا - إنّها بتيجي
[<u>\#بسهولة</u>](https://www.facebook.com/hashtag/%D8%A8%D8%B3%D9%87%D9%88%D9%84%D8%A9?__eep__=6&__cft__%5b0%5d=AZXfkNlNanzjTnVXc7cdcZXw7-xSkVv7N47RoARgeYdGyDqL6ZXLhB5Q8d8YpwJL7tB6C4wX4SkFD7C772YxEFOTr4HLWS93J6JuDDWkVIALPL-AOf8wuW-o-BYgUw758VTGCHjpanT_tTJXV2XNH0yPbbVtQzSzCutHhtDfyK_SLjKBxYAQoNkxSetm071RzKQ&__tn__=*NK-R) -
فبتتصرف بسهولة - ويتبقّى فقط عبؤها

ومن أسباب شؤمها بردو - إنّها بتيجي
[<u>\#فجأة</u>](https://www.facebook.com/hashtag/%D9%81%D8%AC%D8%A3%D8%A9?__eep__=6&__cft__%5b0%5d=AZXfkNlNanzjTnVXc7cdcZXw7-xSkVv7N47RoARgeYdGyDqL6ZXLhB5Q8d8YpwJL7tB6C4wX4SkFD7C772YxEFOTr4HLWS93J6JuDDWkVIALPL-AOf8wuW-o-BYgUw758VTGCHjpanT_tTJXV2XNH0yPbbVtQzSzCutHhtDfyK_SLjKBxYAQoNkxSetm071RzKQ&__tn__=*NK-R) -
فبتظهر البيبان اللي كانت مقفولة لإنّ ما فيش فلوس

فتفتح البيبان دي - وتلتهم فلوس الربا -ويتبقّى فقط إيه
؟!

عبؤها بردو

\-

السببين دول سببين قاتلين

خلّينا نشرحهم بتفصيل بسيط

\-

تخيّل حضرتك واحد بيفتح الدرج بتاعه - لقى رصيده وصل مليون
جنيه

المليون جنيه اللي كان محتاجهم عشان يعمل مشروع ما - وكان
عمّال يحوّش فيهم - خلاص - الحمد لله النهارده وصلنا للرقم ده

\-

وتخيّل واحد تاني راح خد قرض من البنك بمليون جنيه بردو -
استلمهم من البنك - حطّهم في الدرج

\-

تخيّل الشخصين دول - كلّ واحد منهم واقف بيبصّ للدرج اللي فيه
المليون جنيه

\-

الشخصين دول بينهم فرقين واضحين جدّا - وقاتلين
للمرابي

\-

[<u>\#الفرق_الأوّل</u>](https://www.facebook.com/hashtag/%D8%A7%D9%84%D9%81%D8%B1%D9%82_%D8%A7%D9%84%D8%A3%D9%88%D9%91%D9%84?__eep__=6&__cft__%5b0%5d=AZXfkNlNanzjTnVXc7cdcZXw7-xSkVv7N47RoARgeYdGyDqL6ZXLhB5Q8d8YpwJL7tB6C4wX4SkFD7C772YxEFOTr4HLWS93J6JuDDWkVIALPL-AOf8wuW-o-BYgUw758VTGCHjpanT_tTJXV2XNH0yPbbVtQzSzCutHhtDfyK_SLjKBxYAQoNkxSetm071RzKQ&__tn__=*NK-R)
/

\-

إنّ الشخص اللي جمّع المليون جنيه - جنيه فوق جنيه - وهوّا
بيجمّع الفلوس - كان لمّا بيتطلب منّه باب مفتوح كان بيسدّه

\-

يعني مثلا بيته كان ناقصه تلّاجة - وهوّا معاه 700 ألف -
فراح جاب تلّاجة مثلا ب 20 ألف - بقى معاه 680 ألف - رجع يحوّش تاني عشان
يوصل للمليون

\-

وصل لل 800 ألف - فلقى عربيته محتاجة جوز كاوتش ب 10 ألاف
جنيه - سحب من الدرج 10 آلاف جنيه وراح جاب كاوتش - فالرصيد بقى 790 ألف -
فرجع يحوّش تاني

وهكذا

\-

فيوم ما يوصل للمليون جنيه - فهوّا خلاص ما عندوش بيبان
مفتوحة

فيقدر ياخد المليون جنيه يتصرّف بيهم حاليا في المشروع اللي
بيخطّط ليه

المليون جنيه بتاعه مقفول ما اتجرحش

\-

لكن اللي واخد مليون جنيه قرض - كانت فيه بيبان مقفولة
عليه

ولإنّه ما كانش معاه فلوس - فكان عقله متغافل عن البيبان
دي

لكن مجرّد ما هيمسك الفلوس - البيبان دي أوتوماتيك هتتفتح
عليه

\-

فهيلاقي نفسه كان عليه دين لحدّ ب 100 ألف جنيه - طيّب وهوّا
من الإيمان يا مولانا بردو إنّنا ما نسدّش الدين اللي علينا ؟!

\-

يا واد انتا يا بتاع الإيمان - سدّ يا خويا ال 100
ألف

\-

والوليّة كانت عاوزة تلّاجة

والعربيّة كانت عاوزة جوز كاوتش

فهيعطي كلّ ذي حقّ حقّه بقى - أصله واد مؤمن قويّ - مؤمن
فحت

\-

دا الفرق الأوّل

\-

[<u>\#الفرق_التاني</u>](https://www.facebook.com/hashtag/%D8%A7%D9%84%D9%81%D8%B1%D9%82_%D8%A7%D9%84%D8%AA%D8%A7%D9%86%D9%8A?__eep__=6&__cft__%5b0%5d=AZXfkNlNanzjTnVXc7cdcZXw7-xSkVv7N47RoARgeYdGyDqL6ZXLhB5Q8d8YpwJL7tB6C4wX4SkFD7C772YxEFOTr4HLWS93J6JuDDWkVIALPL-AOf8wuW-o-BYgUw758VTGCHjpanT_tTJXV2XNH0yPbbVtQzSzCutHhtDfyK_SLjKBxYAQoNkxSetm071RzKQ&__tn__=*NK-R)
/

\-

إنّ الشخص الأوّلانيّ جمّع المليون جنيه جنيه فوق جنيه - بتعب
وألم

فيوم ما مراته تعوز تجيب تلّاجة - هيقعد يلابط معاها أصلا -
ويقول لها ما اللي عندك شغّالة

\-

يوم ما العربيّة تحتاج كاوتش - هيروح يلحمه - ولّا هيجيب جوز
كاوتش مستعمل يمشّي بيه حاله

أذا كان هوّا شخصيّا محتاج كاوتش - وماشي بكاوتش قديم مش
عاوز يغيّره - هيجيب كاوتش للعربيّة ؟!!

\-

أوّل ما جبت العربيّة - بقول للمدام عاوز اجيب فردة
كاوتش

قالت لي هتجيب فردة واحدة

قلت لها آه

قالت لي هتجيب فردة كاوتش واحدة تعمل بيها إيه ؟!

\-

وطلع عندها حقّ - لازم ع الأقلّ تجيب فردتين

\-

فدا اللي محوّش المليون جنيه جنيه على جنيه

\-

لكن الباشا اللي خد المليون جنيه من البنك - الفلوس دخلت
الدرج بتاعه بسهولة

فيوم ما الوليّة تقول له عاوزة تلّاجة - يقول لها أحلى تلّاجة
با باشة البشويّة كلّها - أعمل لك مصنع تلّاجات لو عاوزة

\-

يوم ما العربيّة تحتاج جوز كاوتش - هيقول لك غلط أصلا تجيب
جوز كاوتش - المفروض العلم بيقول إنّك لازم تغيّر ال 4 فرد مرّة واحدة

\-

يا واد انتا يا بتاع العلم

إنتا إيه - بتاع العلم والإيمان ؟!!

وإيه كمان يا دكتور مصطفى

\-

أقول لك - ما نغيّر العربيّة نفسها

ما العربيّة بردو بتدّي بريستيج وأبّهة - هوّا رجل الأعمال إيه
غير شويّة مظاهر يا مون بيه

\-

إوعوا تتفكروا إنّي جايب العربيّة الجديدة دي منظرة - لا
طبعا - إحنا ناس بتوع بيزنس يا باشا - ما بنحطّش القرش ف حاجة إلّا لمّا نكون
عارفين هناخده ازّاي من الناحية التانية قرشين

إحنا صيّادين قروش - حرفيّا

\-

اللهمّ صلِّ ع النبيّ - دا إيه الحلاوة دي - علم وإيمان
وبيزنس - يا ألف مرحب - دانا لو عندي أخت غير اللي اتجوّزت كنت جوّزتها
لك

\-

فيروح الباشا يفرقع له 700 ألف في عربيّة جديدة

و 100 ألف ديون - إلّا الديون

و 50 ألف للوليّة تجيب تلّاجة

تلّاجة ببابين - تحسّ انّها هتحطّ فيها ونش سبية بخطّاف - وتعلّق
فيه الدبيحة واقفة

\-

العترة صرف 850 ألف

وكان باع العربيّة القديمة ب 300 ألف - بعد ما صرف عليها 50
ألف عشان يشدّها

يعني كسب 250

إخصمهم من 850

يبقى عشه عشّين

يبقى الباشا صرف 600 ألف جنيه من المليون جنيه في
أسبوع

وهوّا باشا ف نفسه ومون بيه وحاجة آخر ألاجة

\-

يورّيني بقى ال 400 ألف هيشتغلوا ازّاي عشان يسدّدوا أقساط
وفوايد القرض أبو مليون جنيه

دانتا لو هتأجّر بيهم نسوان وتسرّحهم - مش هيسدّدوا اقساطهم
وفوايدهم

\-

دا غير إنّه لسّه الباشا هيعمل نفس الحركات دي في ال 400 ألف
بردو

ما همّا بردو جايّين بسهولة

فهيفرقع له 200 ألف كمان تاني سنة

\-

فيلاقي نفسه تاني سنة معاه 200 ألف - مطلوب منهم يشيلوا
عبء مليون !!

\-

حاجة كده زيّ مايكون عندك عربيّة محتاجة 10 احصنة عشان
يشدّوها - فانتا بعت 8 احصنة - وبتجلد في الحصانين الباقيين عشان يشدّوا نفس
العربيّة

هيّا بالعافية يعني ؟! الفلوس هتولد ؟!

ولو بتولد - مش هتكسب 500 %

\-

دا غير نزع البركة بقى - فالعربيّة أمّ 700 ألف تعمل
حادثة

دانتا هتلاقي شياطين بتشيطن لك شغلك - زيّ ما يكون معمول لك
عمل - أمّال ذنب الربا نفسه فين ؟!!

\-

قال تعالى

الَّذِينَ يَأْكُلُونَ الرِّبَا لَا يَقُومُونَ إِلَّا كَمَا يَقُومُ الَّذِي يَتَخَبَّطُهُ
الشَّيْطَانُ مِنَ الْمَسِّ

\-

متخيّل كلمة ( يَتَخَبَّطُهُ الشَّيْطَانُ مِنَ الْمَسِّ ) ؟!

شغلك هيمسّه الشيطان - هيشيطنهولك

وما تحاولش تفلسفها - ولّا انتا فاكر حرب الربا معناها إنّ
ملائكة هتنزل من السماء بسيوف تحاربك

\-

القرض له شؤم

من ناحية إنّه ربا - دي حاجة

\-

لكن له شؤم مادّيّ وحسابيّ أصلا - نتيجة لموضوع البيبان
المنسيّة اللي هتظهر

ونتيجة لإنّه جاء بسهولة - فبيتصرف أصله بسهولة - وبيتبقّى
إيه ؟

بيتبقّى عبؤه

\-

الشؤم ده هيحصل معاك وانتا متخدّر والسكّينة سارقاك

ومش هتعرف اتليّفت التلييفة دي ازّاي

بسّ هتتليّف

\-

ولّا كنت تقول ( سَمِعْنَا وَأَطَعْنَا ) وخلاص وتخلّيك
بكرامتك
