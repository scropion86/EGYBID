---
layout: post
title: "الجدل"
date:   2024-04-10T00:00:01+03:00
author: "Mahmoud Marzouk"
category: "مرزوقيات"
tag: "المفاهيم"
---


من الناس من يموت بالسمّ  
ومنهم من يموت بالقتال  
أنا بقي هموت بالجدل  
-  
ربنا سبحانه وتعالي قال للرسول صلّي الله عليه
وسلّم  
لعلّك باخع نفسك ألا يكونوا مؤمنين  
يعني الرسول صلّي الله عليه وسلّم  
كان يتألّم أشدّ الألم وكأنّه سيقتل نفسه  
من فرط ألمه علي عدم استهداء الناس بما يقول  
-  
أقول هذا لأردّ علي من يقول لي  
ريّح دماغك  
هتجادل الناس مش هتاخد إلا وجع القلب  
أيوه عارف إنّه وجع قلب  
بسّ ما أقدرش أكون شايف حاجة غلط بتحصل وأسكت  
-  
إنتا بترضي لنفسك بالإنكار  
طموحك أضعف الإيمان  
أنا طموحي التغيير باللسان  
وأطمح أكثر للتغيير باليد  
-  
هذا ما يجب أن يكون عليه المسلم  
معذرة إلي ربّكم  
-  
الصالحون يهلكون مع الفاسدين  
ولا ينجوا إلا المصلحون  
-  
وبمناسبة فتح باب النقاش حول مسألة الجدل  
لمّا حدّ بيجادلني ويقول لي إنتا ليه متمسّك برأيك  
-  
اوّل حاجة  
هوّا ده غلط  
لا طبعا  
ليه  
لأنّ أنا ما اعلنتش رأيي إلا بعد ما بحثت عن صحته  
فلما اقول رايي لازم اتمسك بيه  
واذا كان التخلي عن الراي فضيلة ما تتخلي انتا عن رايك
وتريحني  
ولا شايف اني متمسك برايي  
ومش واخد بالك انك انتا كمان متمسك برايك  
هتقول لي اصل انتا رايك غلط  
ده من وجهة نظر مين  
من وجهة نظرك انتا  
يبقي لازم يبقي فيه معايير اكبر مني ومنك هيا اللي تحكم
علي الرأيين  
مش انتا تحكم علي رايي وانا احكم علي رايك  
لازم فيه ميزان يتوزن عليه رايي ورايك  
انتا بقي مش موافق نحتكم للميزان ده  
مع نفسك  
-  
ايه الموازين دي  
ميزان الدين اول ميزان  
بعده ميزان العلم  
وميزان الاصول والعرف  
وميزان المنطق  
انتا بقي عاوز تسيب كل دول وتمط في الكلام  
ليس عندي الا ان القمك هذه الموازين علي الترتيب  
واتركك اقتنعت ام لم تقتنع فان هذا لا يهمني  
يهمني اقامة الحجة عليك  
-  
بعض الناس حين تناقشهم في موضوع ما  
لا يجدون مخرجا الا ان يفهموه بشكل خاطئ  
ثم يلومونك علي سوء فهمهم  
تقول لهم المقصود كذا  
يصرون علي فهمهم الخاطئ  
ويصرون علي محاسبتك علي سوء فهمهم  
هؤلاء دعهم بعد ما توضح لهم المقصود مما تقول  
فسيظلون في هذه الدائرة المفرغة للابد  
يلوون اعناق الكلام  
-  
اما من وجدت في جداله حقدا دفينا  
ومحاولة اظهارك في صورة سيئة بغض النظر عن محتوي
الكلام  
فدع هذا ودع صداقته ودع معرفته  
امال هما عملوا البلوك ليه  
ارح نفسك من هذه الثعابين الخبيثة  
-  
انا وصلت لهذه القواعد بعد فترة كبيرة من الجدل بغرض
دراسته في ذاته  
كنت ادفع الكثيرين ممن يجادلونني الي نقاط ما  
لدراسة كيف سيتصرفون فيها  
حتي استنبطت نمط تفكيرهم  
-  
وبعد هذه الدراسة انصحك بالاتي  
حين تناقش موضوعا  
جهز مراجعه - مصادره - كتابات عنه - فيديوهات
وثائقية  
ولما حد يخش يناقشك  
اديله الحاجات دي  
قراها اهلا وسهلا  
ما قراهاش ما تجادلوش  
ده داخل يجادل مش داخل يعرف المعلومة  
لو كان عاوز يعرف كان اطلع علي الحاجات اللي
بعتهاله  
وسيبك من اللي يقولك سيبك من الكتب وتعالي نتناقش  
ده اساسا داخل في سكة غلط  
ما تمشيش معاه  
-  
امتع ما في الجدال هو ان تكون تجادل احدهم لا
لاقناعه  
لكن لاستنباط طريقة تفكيره  
ساعتها يمكن ان تدفعه للقيام باشياء  
لانك بقيت عارف رد فعله علي اشياء معينة  
فتعمل له فعل وانتا عارف رد فعله هيبقي ايه  
( ضحكة خبيثة )

السلام عليكم  
ملحوظة مهمة  
يقول البعض ( قاتل الله الجدل )  
وهو قول غير دقيق  
-  
الجدل نفسه غير مذموم بشكل مطلق  
-  
بل ان الله سبحانه وتعالي امرنا فقال  
وجادلهم بالتي هي أحسن  
-  
وقال عزّ من قائل  
وجادلهم به جدالا كبيرا  
-  
الخلاف هو في طريقة الجدل نفسها  
هل تجادل لاحقاق الحقّ ام للتضليل  
-  
وعندنا جدال سيدنا ابراهيم لابيه وقومه وللنمرود  
وجدال سيدنا موسي لفرعون  
والامثلة كثيرة  
-  
المنهي عنه هو الجدال مع الجهل او الكبر  
-  
قال سبحانه وتعالي  
وهم يجادلون في الله وهو شديد المحال  
-  
وقال عزّ شأنه  
إنّ الذين يجادلون في آياتنا بغير سلطان أتاهم  
إن في صدورهم إلا كبر ما هم ببالغيه  
فاستعذ بالله إنّه هو السميع البصير  
-  
لو تركنا كل ضال خشية مجادلته  
فلربما تعلّق بنا يوم القيامة وقال  
لم لم تبذلوا معي الجهد الكافي لهدايتي ؟!
