---
layout: post
title: "البيزنس التطفّليّ.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
انتشار ثقافة الشباب الباحثين عن الثراء السريع بدون مجهود
مكافئ . سببه الأساسي هو الإمعان في متابعة الرفاهيات على الفيسبوك

.

دا اللي صنع جيل من شباب الأعمال ( المتطفلين )

.

نوع من شباب الأعمال عاوزين يعملوا شغل لا معنى له إلا
تقريب المسافة بين البائع والمشتري وياخدوا فلوس

.

سمسرة يعني . بس بأسماء شيك

أبليكيشن لتوفير خدمة اللي ما اعرفش إيه

بينما الحقيقة إنه بيزنس تطفلي

لإن القائم عليه لا يقدم أي قيمة حقيقية

هو فقط يتطفل على مقدم القيمة الأول

وعاوز ياخد هامش ربح سريع . من ناس كتير

بحيث بسرعة . بمنتهى السرعة . يصنع ثروة

.

السبب في ده هو الإمعان في متابعة الرفاهيات على
الفيسبوك

الشاب من دول بيشوف شاب زيه لابس براندات

بياكل في مطاعم فخمة ويعمل ريفيوهات

راكب عربية فخمة ومنزل صوره وهوا سايقها

ساكن في بيت فخم ومنزل فيديوهات من داخله

بيصيف في شاليه فخم وينزل ستوريهات من الشط

.

فالشاب الأول عاوز من ده

.

يقول لنفسه

لو فضلت في الوظيفة مش هحقق المستوى دا طول عمري

ولو عملت بيزنس حقيقي . عاوز لي عشر سنين أنحت في الصخر
عشان اوصل

طيب إيه الحل السريع اللي ما فيهوش فرهدة ؟!

فيهديه فكره ل ( بيزنس التطفل )

.

لكنه بيتصدم بعد كده إن اللي بيشتري منه مرة ويعرف المصدر
الحقيقي . بيتجاوزه للمصدر مباشرة

بيكتشف إن البيزنس اللي عمله وهمي

.

ما هو من الأول إنتا عارف إنك عامل بيزنس تطفلي

إنتا عارف إنك ما بتقدمش قيمة حقيقية

إنتا مجرد قشرة لمقدم القيمة الحقيقي . سرعان ما تقع هذه
القشرة

.

والسبب هو إيه

السبب هو لوثة الفيسبوك

كترة فرجتك على نعم الغير عملت لك سعار في دماغك

.

يا أحباب

امتنعوا عن مشاهدة فيديوهات ريفيوهات الأكل والعربيات
والفيلات

أنا باعتبر الفيديوهات دي نوع من أنواع الأفلام
الإباحية

الفيديوهات دي هتمرض قلبك

.

قال تعالى

ولا تمدن عينيك إلى ما متعنا به أزواجا منهم زهرة الحياة
الدنيا لنفتنهم فيه ورزق ربك خير وأبقى

.

على الجانب الآخر

لو عاوز تعمل بيزنس . اجتهد إنك تقدم قيمة حقيقية

وسيبك من بيزنس التطفل

.

[<u>\#القيمة_يا_اخواننا_يا_اخواننا_يا_اخواننا</u>](https://www.facebook.com/hashtag/%D8%A7%D9%84%D9%82%D9%8A%D9%85%D8%A9_%D9%8A%D8%A7_%D8%A7%D8%AE%D9%88%D8%A7%D9%86%D9%86%D8%A7_%D9%8A%D8%A7_%D8%A7%D8%AE%D9%88%D8%A7%D9%86%D9%86%D8%A7_%D9%8A%D8%A7_%D8%A7%D8%AE%D9%88%D8%A7%D9%86%D9%86%D8%A7?__eep__=6&__cft__%5b0%5d=AZXBq7acSiiw5TJAxdhwm3j5lNow7ZGYGsfe6uH9ifgdpD0wSib-Z-JyokaKnjyjcj8ria3MZz_soHlBKb_eYZWOamWYG9wxB6pvxZnOqsYUSbhohnYl9ZZzr7pOtollxSFdEo1IwnY950BVrDvfjxzXP6Xmq6qjy8JukQ013DEORg&__tn__=*NK-R)
