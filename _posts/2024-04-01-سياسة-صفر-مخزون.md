---
layout: post
title: "سياسة صفر مخزون"
date:   2024-04-10T00:00:01+03:00
author: "mahmoud"
category: "إدارة الشركات"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZW7mcJAJZd6g3XGS8jhA_0cqM0EtNb8sW70STm_gkoId4QGLGWTBjRfxd3kwBN31aLr1qS1BNeYg20XSAoNxTHKwRcK_xMnZWJdmiJ0LdnBrNIff7rM1piz2pQ123UruY98c4kPzn0ZjPt4__zlidTfUoLPP5vAFEP4Kh8OkceOVevzvx8sWdT0Wfje6S76NAY&__tn__=*NK-R)




في الوقت اللي الشركات في الدول النامية اللي زيّ حالاتنا
بتتفاخر على بعضها بكمّيّة المخزون اللي عندها من المنتجات أو الخامات

لدرجة إنّ أحد أصحاب المصانع في جلسة استشاريّة قال لي أنا
نفسي أكون زيّ شركة كذا - دي عندها مخزون يكفّيها لمدّة سنة قدّام ( الكلام
حرفيّا - مش كناية )




يعني لو الشركة دي محتاجة خامات في اليوم ب مليون جنيه
فقط

فصاحب أكبر شركة في مصر ده مخزّن 365 مليون جنيه كده في
الفاضي مش بيستفيد منهم في حاجة !!!




في الوقت اللي دي هيّا المفاخرة عندنا - هتلاقي العلم بيقول
عكس ده تماما




العلم بيقول إنّك كلّ ما تكون أشطر - كلّ ما تكون قادر تحسب
احتياجاتك بالظبط - فما تجيبش أكتر منها

فما تجمّدش فلوسك في خامات - وتكون معاك سيولة أكبر

السيولة دي تخلّيك تقدر تتحرّك بمرونة عالية جدّا في القطاع
التجاريّ




ولو بقيت أشطر واحد في الدنيا - هتوصل لإنّك يكون عندك
يكون
[<u>\#صفر\_مخزون</u>](https://www.facebook.com/hashtag/%D8%B5%D9%81%D8%B1_%D9%85%D8%AE%D8%B2%D9%88%D9%86?__eep__=6&__cft__%5b0%5d=AZW7mcJAJZd6g3XGS8jhA_0cqM0EtNb8sW70STm_gkoId4QGLGWTBjRfxd3kwBN31aLr1qS1BNeYg20XSAoNxTHKwRcK_xMnZWJdmiJ0LdnBrNIff7rM1piz2pQ123UruY98c4kPzn0ZjPt4__zlidTfUoLPP5vAFEP4Kh8OkceOVevzvx8sWdT0Wfje6S76NAY&__tn__=*NK-R)




والعلم بيقول إنّك كلّ ما تكون أشطر - كلّ ما إنتاجك هيطلع من
الماكينة لعربيّة التوزيع على طول

يعني ما فيش تخزين لمنتج تام




ركنة المنتج في مخزن المنتج التام - معناها ركنة فلوس في
مخزن المنتج التامّ - دا تجميد للسيولة - ود أكتر حاجة بنكرهها في
التجارة




ولو بقيت أشطر واحد في العالم هتوصل لإيه ؟!

بالظبط

هتوصل لإنّ المنتج التامّ عندك يكون
[<u>\#صفر\_مخزون</u>](https://www.facebook.com/hashtag/%D8%B5%D9%81%D8%B1_%D9%85%D8%AE%D8%B2%D9%88%D9%86?__eep__=6&__cft__%5b0%5d=AZW7mcJAJZd6g3XGS8jhA_0cqM0EtNb8sW70STm_gkoId4QGLGWTBjRfxd3kwBN31aLr1qS1BNeYg20XSAoNxTHKwRcK_xMnZWJdmiJ0LdnBrNIff7rM1piz2pQ123UruY98c4kPzn0ZjPt4__zlidTfUoLPP5vAFEP4Kh8OkceOVevzvx8sWdT0Wfje6S76NAY&__tn__=*NK-R)




يبقى عندك
[<u>\#صفر\_مخزون\_خامات</u>](https://www.facebook.com/hashtag/%D8%B5%D9%81%D8%B1_%D9%85%D8%AE%D8%B2%D9%88%D9%86_%D8%AE%D8%A7%D9%85%D8%A7%D8%AA?__eep__=6&__cft__%5b0%5d=AZW7mcJAJZd6g3XGS8jhA_0cqM0EtNb8sW70STm_gkoId4QGLGWTBjRfxd3kwBN31aLr1qS1BNeYg20XSAoNxTHKwRcK_xMnZWJdmiJ0LdnBrNIff7rM1piz2pQ123UruY98c4kPzn0ZjPt4__zlidTfUoLPP5vAFEP4Kh8OkceOVevzvx8sWdT0Wfje6S76NAY&__tn__=*NK-R) -
و
[<u>\#صفر\_مخزون\_منتجات</u>](https://www.facebook.com/hashtag/%D8%B5%D9%81%D8%B1_%D9%85%D8%AE%D8%B2%D9%88%D9%86_%D9%85%D9%86%D8%AA%D8%AC%D8%A7%D8%AA?__eep__=6&__cft__%5b0%5d=AZW7mcJAJZd6g3XGS8jhA_0cqM0EtNb8sW70STm_gkoId4QGLGWTBjRfxd3kwBN31aLr1qS1BNeYg20XSAoNxTHKwRcK_xMnZWJdmiJ0LdnBrNIff7rM1piz2pQ123UruY98c4kPzn0ZjPt4__zlidTfUoLPP5vAFEP4Kh8OkceOVevzvx8sWdT0Wfje6S76NAY&__tn__=*NK-R)




ودا اللي الجماعة الخواجات بيسمّوه
[<u>\#Just\_in\_Time</u>](https://www.facebook.com/hashtag/just_in_time?__eep__=6&__cft__%5b0%5d=AZW7mcJAJZd6g3XGS8jhA_0cqM0EtNb8sW70STm_gkoId4QGLGWTBjRfxd3kwBN31aLr1qS1BNeYg20XSAoNxTHKwRcK_xMnZWJdmiJ0LdnBrNIff7rM1piz2pQ123UruY98c4kPzn0ZjPt4__zlidTfUoLPP5vAFEP4Kh8OkceOVevzvx8sWdT0Wfje6S76NAY&__tn__=*NK-R)

أو
[<u>\#JIT</u>](https://www.facebook.com/hashtag/jit?__eep__=6&__cft__%5b0%5d=AZW7mcJAJZd6g3XGS8jhA_0cqM0EtNb8sW70STm_gkoId4QGLGWTBjRfxd3kwBN31aLr1qS1BNeYg20XSAoNxTHKwRcK_xMnZWJdmiJ0LdnBrNIff7rM1piz2pQ123UruY98c4kPzn0ZjPt4__zlidTfUoLPP5vAFEP4Kh8OkceOVevzvx8sWdT0Wfje6S76NAY&__tn__=*NK-R)




طبعا السادة البشوات المعلّمين اللي ورثوا الصنعة أبّا عن
جدّا جدّا عندنا - هيشوفوا الكلام دا كلام فارغ

هوّا الواحد يبقى بيه ومعلّم كده وملو هدومه - إلّا إذا كان
عنده مخزن فيه ملايين الجنيهات مجمّدة في شكل خامات أو منتجات

دي ع الأقلّ بتعطيك أمان




مش عاف رجل أعمال إيه اللي بيبحث عن الأمان ده

هوّا انتا عذراء عشرينيّة ؟!!!

ما علينا




سبب الفكر ده هو إنّنا بنفكّر بفكرين عكس بعض في وقت
واحد

حاجة كده زيّ ما تكون حضرتك بتتكلّم عربيّ - وتسمع واحد
بيتكلّم صينيّ - فتقول عليه كلامه غلط !!!

هههههههه




فكر الصفر مخزون ده - يرافقه فكر تاني في إدارة التوقّعات
والطلب والمخزون - لازم ده يكون موجود - عشان ده يشتغل




يعني احنا مش بنقول لك فضّي مخزن الخامات وخلاص

إحنا بنقول لك - حسّن نظام إدارة مخزون الخامات - واقعد
إعمل حسابات وتحليل لحسابات مخزون الخامات - لحدّ ما تعرف أقلّ كمّيّة مطلوبة
إيه

هيّا دي الكمّيّة الصحيحة - أكتر من كده هو تجميد فلوس -
يعني
[<u>\#خسارة\_فرصة\_بديلة</u>](https://www.facebook.com/hashtag/%D8%AE%D8%B3%D8%A7%D8%B1%D8%A9_%D9%81%D8%B1%D8%B5%D8%A9_%D8%A8%D8%AF%D9%8A%D9%84%D8%A9?__eep__=6&__cft__%5b0%5d=AZW7mcJAJZd6g3XGS8jhA_0cqM0EtNb8sW70STm_gkoId4QGLGWTBjRfxd3kwBN31aLr1qS1BNeYg20XSAoNxTHKwRcK_xMnZWJdmiJ0LdnBrNIff7rM1piz2pQ123UruY98c4kPzn0ZjPt4__zlidTfUoLPP5vAFEP4Kh8OkceOVevzvx8sWdT0Wfje6S76NAY&__tn__=*NK-R)




ولو قدرت تفضل تدرس وتدرس وتقلّل الكمّيّة دي لصفر - يعني
تعمل تحليل حسابات مضاعف ومضاعف ومضاعف - يبقى هتوصل للوضع الأمثل




فييجي الحاجّ المعلّم ياخد نصّ الكلام بسّ - ويقول لك ( إنتا
عايزني ما يبقاش عندي مخزون ؟!!! ) - وخلاص خلص الكلام عنده على كده




لو خدت نصيحة
[<u>\#إعمل\_صفر\_مخزون</u>](https://www.facebook.com/hashtag/%D8%A5%D8%B9%D9%85%D9%84_%D8%B5%D9%81%D8%B1_%D9%85%D8%AE%D8%B2%D9%88%D9%86?__eep__=6&__cft__%5b0%5d=AZW7mcJAJZd6g3XGS8jhA_0cqM0EtNb8sW70STm_gkoId4QGLGWTBjRfxd3kwBN31aLr1qS1BNeYg20XSAoNxTHKwRcK_xMnZWJdmiJ0LdnBrNIff7rM1piz2pQ123UruY98c4kPzn0ZjPt4__zlidTfUoLPP5vAFEP4Kh8OkceOVevzvx8sWdT0Wfje6S76NAY&__tn__=*NK-R)
دي - ورحت تطبّقها لوحدها كده - ففشلت معاك - فده سببه إنّك
طبّقت نصف النصيحة فقط




الموضوع يشبه إنّك تشتري كاتل شاي اللي بيشتغل بالكهربا -
وبعدين تحطّه على البوتوجاز !!




أو إنّك تعمل الحيطان سيراميك - على حيطة مبنيّة بالطوب النيّ
أصلا - فبعد يومين تلاقي السيراميك وقع - فتقول ( يا أخي مصانع السيراميك
ما عادش عندها ضمير ) - هههههه




كذلك موضوع صفر مخزون منتجات - هو مبني على تحليل دقيق جدّا
للطلب اللي في السوق - فانتا بتصنّع على قدّ الطلب بالظبط

يرافق ذلك تسويق قويّ جدّا - بيزوّد مبيعاتك يوم بعد يوم -
فتزوّد إنتاجك - يطلع الإنتاج على البيع على طول من غير ما يتركن في مخزن
المنتج التامّ




لكن حضرتك سايبها ف السبهللة كده - فخايف طبعا

فعشان تعوّض خوفك تعمل إيه ؟!

تحطّ مخزون كبير - بحيث والله الإنتاج زاد - نسحب من
المخزون - الإنتاج قلّ - آديه المخزون قاعد لا بياكل ولا بيشرب




يا راجل !!

الفلوس المتجمّدة لا بتاكل ولا بتشرب ؟!!

دي بتاكل وبتشرب وبتتبوّل وبتتبرّز كمان




الموضوع يشبه أيّام ما كنّا بنقول في الهندسة إنّ
[<u>\#معامل\_الأمان\_هو\_معامل\_الجهل</u>](https://www.facebook.com/hashtag/%D9%85%D8%B9%D8%A7%D9%85%D9%84_%D8%A7%D9%84%D8%A3%D9%85%D8%A7%D9%86_%D9%87%D9%88_%D9%85%D8%B9%D8%A7%D9%85%D9%84_%D8%A7%D9%84%D8%AC%D9%87%D9%84?__eep__=6&__cft__%5b0%5d=AZW7mcJAJZd6g3XGS8jhA_0cqM0EtNb8sW70STm_gkoId4QGLGWTBjRfxd3kwBN31aLr1qS1BNeYg20XSAoNxTHKwRcK_xMnZWJdmiJ0LdnBrNIff7rM1piz2pQ123UruY98c4kPzn0ZjPt4__zlidTfUoLPP5vAFEP4Kh8OkceOVevzvx8sWdT0Wfje6S76NAY&__tn__=*NK-R)




يعني المهندس الشاطر بيبقى حاسب حساباته - وعارف إنّ
المفروض لوح الصاج ده يكون 5 مم فقط

وبيحطّ معامل أمان 20 % مثلا - فيستخدم لوح صاج سماكته 6
مم




المهندس الجاهل بقى بيحسب حساباته غلط - يطلع المفروض لوح
الصاج يكون 4 مم

فـ - لإنّه جاهل - فهو خايف - فيقوم حاطط معامل أمان
300 %

فيستخدم لوح صاج سماكته 12 مم




يبقى صرف كتير - عمل منتج غالي - مش هنعرف نبيعه

وتقّل المنتج ع الفاضي - فأصبح المنتج صعب الاستخدام دي
حاجة تانية

لكن المهمّ إنّه عمره ما هيتكسر




وافرض يا فندم - ما كانت الناس عاشت في دشم - وركبت
دبّابات - بدل البيوت والعربيّات




موضوع التحوّل من النظام الحالي بتاعنا بتاع الفشخرة
بالمخزون - لنظام الصفر مخزون - يلزمه بنية تحتيّة قويّة جدّا عندك في فرق
التسويق والمبيعات

وتغيير ثقافة المؤسّسة نفسها




فكّر في الموضوع - ولو لقيت نفسك بتقول ( مستحيل ) إعرف إنّك
بعيد جدّا عن الشغل المظبوط - عشان كده عارف إنّه مستحيل السبهللة اللي في
مصنعك دي تقدر تشغّلها من غير مخزون أمان بالنسبة لك




لو لقيت نفسك بتقول ( ممكن ) - يبقى انتا قريّب 50 % من
الصحّ

لو لقييت نفسك بتقول ( فكرة ممتازة - عاوزين نطبّقها في
أقرب وقت ) - يبقى انتا قريّب 90 % من الصحّ

لكن ضروريّ زيّ ما قلنا يكون عندك البنية التحتيّة اللازمة
لتشغيل موضوع الصفر مخزون ده

يعني عندك فريق التسويق اللي بيحلّل طلب السوق

وفريق المبيعات اللي بينفّذ البيع للطلب ده

وفريق التصنيع السريع والاعتماديّ والاحترافي اللي يقدر
يصنّع كلّ حاجة في وقتها

وفريق النقل اللي بينسّق بين الدواير دي

وبعد ده كلّه ثقافة لمؤسّسة للي تقدر تجري وسط كلّ دول من ير
ما تنهج




لكن مش تقول فكرة ممتازة وخلاص - وانتا الدنيا عندك سبهللة
زيّ الأوّلانيّ أصلا - بسّ انتا فكرك إنّك خلاص حطّيت إيديك على الحلّ السحريّ اللي
هتظرفه في مؤخّرة الشركة زيّ حقنة الفيتامين - فتقوم الشركة تجري زيّ
الرهوان !!!




أخيرا /

الاعتراضات على الموضوع




هتقول

إفرض احتجنا خامات زيادة - أو فريق المبيعات طلب منتجات
زيادة - نعمل إيه ؟!




الحقيقة دا سؤال غبيّ - معناه إنّ حضرتك ما قرأتش البوست
أصلا - هوّا انا باعمل بلوكّات من شويّة




السؤال دا يشبه إنّ حدّ يطلب ديليفري ليه ولزمايله - يطلب 5
كشريّ مثلا - بعد ما ييجي الكشريّ يكتشف إنّ فيه واحد ما جالوش طلبه
!!!

أمّال حضرتك كنت بتعدّ الناس ازّاي - ولّا انتا عدّيتهم وما
عدّيتش نفسك - ولّا فيه اتنين اصحابك جدعان قويّ مع بعض لدرجة إنّكوا بتعتبروهم
كإنّهم شخص واحد




معنى إنّك طبّقت نظام الصف مخزون - فحصلت مشكلة في المخزون -
دا معناه ببساطة إنّ معاليك ما طبّقتش نظام الصفر مخزون ولا حاجة

زيّ بالظبط اللي حطّ كاتل الشاي على البوتوجاز - ومستغرب ليه
الشاي ما اتعملش




هوّا أمّ كاتل الشاي - بيتحطّ على أمّ قاعدة كاتل الشاي

مش عشان هوّا بيعمل أمّ شاي - تقوم حاطّه على أمّ
البوتوجاز




الاعتراض التاني /




إفرض طبّقت النظام ده - وفجأة الخامات أسعارها عليت

السؤال دا بالظبط زيّ السؤال اللي قبله

وده سببه للأسف إنّ الناس كلمة ( تطبيق النظام ) عندها -
معناه إنّنا نعلّق يافطة في المصنع مكتوب عليها إنّنا بدأنا نفعّل نظام كذا -
لكن في الحقيقة لا فيه نظام اتفعّل ولا نيلة




هوّا هوّا عمّ حسنين الغفير - بسّ لبّسناه يونيفورم أمن -
وشيّلناه جهاز لاسلكيّ هوّا ما بيعرفش يشغّله أساسا

بسّ المهمّ خدنا اللقطة - وبقينا زيّ الشركات
الإنطرناشيونال




مش حضرتك بتعمل أمّ تحليل لأسعار الخامات - وبتعمل أمّ دراسة
حساسيّة لأمّ الدراسة السابقة

طبعا انتا مش عارف يعني إيه دراسة حساسيّة أساسا

صباح الفلّ




الاعتراض الثالث هيبقى بنفس غباء الاعتراضين اللي
فاتوا

والسبب الرئيسيّ في كلّ هذه الاعتراضات - كما قلت - إنّ الناس
بتاخد شكل النظام فقط - من غير بنيته التحتيّة - ومن غير ما يغيّروا حتّى
طريقة تفكيرهم - وبعدين يستغربوا يا ترى ليه النظام ما اشتغلش !! يا ترى دا
حسد - ولّا غباء من الآخرين




حاجة كده زيّ ما تدخّل الميكنة في المؤسّسات الحكوميّة - لكن
تخلّي مدام عنايات هيّا اللي تطبّق النظام المميكن الجديد - فتلاقي نفس
الميكنة اللي انتا متعوّد عليها في النظام القديم - ما زالت مكمّلة معاك في
النظام الجديد




لإنّه ببساطة انتا ما عملتش البنية التحتيّة اللي تشيل
النظام الجديد - ما زلت مشغّل النتّ على خطوط التليفون مثلا - بينما النظام
الجديد محتاج يشتغل على إنترنت بالقمر الصناعيّ




وما زلت بتستخدم نفس
[<u>\#الفكر</u>](https://www.facebook.com/hashtag/%D8%A7%D9%84%D9%81%D9%83%D8%B1?__eep__=6&__cft__%5b0%5d=AZW7mcJAJZd6g3XGS8jhA_0cqM0EtNb8sW70STm_gkoId4QGLGWTBjRfxd3kwBN31aLr1qS1BNeYg20XSAoNxTHKwRcK_xMnZWJdmiJ0LdnBrNIff7rM1piz2pQ123UruY98c4kPzn0ZjPt4__zlidTfUoLPP5vAFEP4Kh8OkceOVevzvx8sWdT0Wfje6S76NAY&__tn__=*NK-R) -
بتاع الناس اللي كانوا مشغّلين النظام القديم - فتلاقيهم ما
زالوا بيلحسوا صوابعهم قبل ما يقلّبوا الملفّات على التابلت - أو بيبلّوا
صوابعهم في إسفنجة الجلسرين لو كانوا كانوا عايقين شويّة أيّام النظام
الورقيّ




ملحوظة /

صاحب المصنع اللي اتكلّمت عنّه في أوّل البوست - اتحرق له
مخزون بحوالي 20 مليون جنيه في ساعات من نهار !!!
