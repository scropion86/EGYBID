---
layout: post
title: "نصائع لعائلة استثماريّة"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


10 نصائح - في 3 ساعات - لعائلة استثماراتها 100 مليون
جنيه




[<u>\#النصيحة\_الأولى</u>](https://www.facebook.com/hashtag/%D8%A7%D9%84%D9%86%D8%B5%D9%8A%D8%AD%D8%A9_%D8%A7%D9%84%D8%A3%D9%88%D9%84%D9%89?__eep__=6&__cft__%5b0%5d=AZXkCeWfpriY4gMpgQ816nzsa2yyF1-8uS7aeMnSYXAor3WcODyxOs3nj8iV0TbhH5FnhZP5t3zgOqM3oE8YpKhLzObzGZtsQxItFRBELvqnpp4iWKLYtcsAooKd1vOGJ8MlgGjlqBQQiAiKgNYpGc1Jm9s4IgWaLHJvprk-W_zokmaWFzspA08gOtjSc2FP0KE&__tn__=*NK-R)
/




بيع الأصول غير المدرّة للربح - وتحويل سيولتها لمجال
الاستثمار الصناعيّ والتجاريّ




[<u>\#النصيحة\_الثانية</u>](https://www.facebook.com/hashtag/%D8%A7%D9%84%D9%86%D8%B5%D9%8A%D8%AD%D8%A9_%D8%A7%D9%84%D8%AB%D8%A7%D9%86%D9%8A%D8%A9?__eep__=6&__cft__%5b0%5d=AZXkCeWfpriY4gMpgQ816nzsa2yyF1-8uS7aeMnSYXAor3WcODyxOs3nj8iV0TbhH5FnhZP5t3zgOqM3oE8YpKhLzObzGZtsQxItFRBELvqnpp4iWKLYtcsAooKd1vOGJ8MlgGjlqBQQiAiKgNYpGc1Jm9s4IgWaLHJvprk-W_zokmaWFzspA08gOtjSc2FP0KE&__tn__=*NK-R)
/




في حالة كان الأصل اللي هيتباع هو مصنع - فممنوع حدّ يعرف
إنّ المصنع هيتباع دلوقتي




قبل عرض المصنع للبيع لازم تحصل خطّة للانسحاب - لإنّ عادة
المصانع بيكون ليها مستحقّات لدى الغير ( في حالتنا أحد المصانع ليه حوالي
20 أو 30 مليون جنيه مستحقّات لدى الموزّعين )

ففي حالة إنّ المصنع قفل فجأة - غالبا حضرتك هتخسر جزء كبير
من المستحقّات دي ( دا عرف فاسد في السوق )




فحتّى لو جالك عرض لشراء المصنع حاليا - عرض فيه ربح 10
مليون زيادة عن سعر المصنع - ما تبيعش لحدّ ما تستوفي مستحقّاتك - أو
معظمها




فكّر الأوّل في استيفاء مستحقّاتك من العملاء الأقلّ أمانة -
بحيث وقت ما تبيع - تتبقّى ليك مستحقّات عند عملاء أمناء يتوقّع يوفّوا
بيها




ما تمنعش البيع مرّة واحدة - ولكن خفّض البيع - إسحب مستحقّات
قديمة كبيرة - ووزّع مستحقّات جديدة أقلّ - وهكذا بالتدريج لحدّ ما تسحب معظم
مستحقّاتك




واتحجّج إنّك بتخفّض الإنتاج بأسباب زيّ إنّ السوق واقف -
الخامات غليت - إلخّ

أو ارفع الأسعار بحيث العملاء من نفسهم يقلّلوا السحب من
عندك




[<u>\#النصيحة\_الثالثة</u>](https://www.facebook.com/hashtag/%D8%A7%D9%84%D9%86%D8%B5%D9%8A%D8%AD%D8%A9_%D8%A7%D9%84%D8%AB%D8%A7%D9%84%D8%AB%D8%A9?__eep__=6&__cft__%5b0%5d=AZXkCeWfpriY4gMpgQ816nzsa2yyF1-8uS7aeMnSYXAor3WcODyxOs3nj8iV0TbhH5FnhZP5t3zgOqM3oE8YpKhLzObzGZtsQxItFRBELvqnpp4iWKLYtcsAooKd1vOGJ8MlgGjlqBQQiAiKgNYpGc1Jm9s4IgWaLHJvprk-W_zokmaWFzspA08gOtjSc2FP0KE&__tn__=*NK-R)
/




طالما قرّرت تبيع المصنع - ما عدتش تصرف عليه حاجة تاني -
ولا تطوير ولا صيانة ولا أيّ حاجة - غير المصاريف الضروريّة جدّا




[<u>\#النصيحة\_الرابعة</u>](https://www.facebook.com/hashtag/%D8%A7%D9%84%D9%86%D8%B5%D9%8A%D8%AD%D8%A9_%D8%A7%D9%84%D8%B1%D8%A7%D8%A8%D8%B9%D8%A9?__eep__=6&__cft__%5b0%5d=AZXkCeWfpriY4gMpgQ816nzsa2yyF1-8uS7aeMnSYXAor3WcODyxOs3nj8iV0TbhH5FnhZP5t3zgOqM3oE8YpKhLzObzGZtsQxItFRBELvqnpp4iWKLYtcsAooKd1vOGJ8MlgGjlqBQQiAiKgNYpGc1Jm9s4IgWaLHJvprk-W_zokmaWFzspA08gOtjSc2FP0KE&__tn__=*NK-R)
/




قلت لنا لو هتبيعوا المصنع يبقى ما تصرفوش عليه
جنيه

لكن قدّامنا تركيب خطّ حريق ب 2 مليون جنيه

واحنا حصل عندنا حريق بالفعل قبل كده




سؤال /

لو حصل حريق تاني - متوقّع الخسارة تكون كام ؟!

20 مليون جنيه




طيّب - احتماليّة حدوث حريق كام ؟

من 20 ل 30 % - واحنا بالفعل حصل عندنا حريق قبل كده في
مصنع تاني خسرنا فيه ملايين




طيّب - يبقى 20 مليون \* 25 % - يعني الخسارة المتوقّعة من
بديل عدم تركيب الخطّ هي 5 مليون




بينما تكلفة تركيب الخطّ هي 2 مليون




فالخسارة الناتجة عن تركيب الخطّ - أقلّ من الناتجة عن عدم
تركيبه

يبقى ركّبوا الخطّ حتّى لو هتبيعوا المصنع بعد كده




[<u>\#النصيحة\_الخامسة</u>](https://www.facebook.com/hashtag/%D8%A7%D9%84%D9%86%D8%B5%D9%8A%D8%AD%D8%A9_%D8%A7%D9%84%D8%AE%D8%A7%D9%85%D8%B3%D8%A9?__eep__=6&__cft__%5b0%5d=AZXkCeWfpriY4gMpgQ816nzsa2yyF1-8uS7aeMnSYXAor3WcODyxOs3nj8iV0TbhH5FnhZP5t3zgOqM3oE8YpKhLzObzGZtsQxItFRBELvqnpp4iWKLYtcsAooKd1vOGJ8MlgGjlqBQQiAiKgNYpGc1Jm9s4IgWaLHJvprk-W_zokmaWFzspA08gOtjSc2FP0KE&__tn__=*NK-R)
/




من خلال تحليل ماليّات الشركة - هتعرف إيه المرحلة اللي
بتحقّق أكبر قيمة مضافة في الربح

ركّز في المستقبل على مضاعفة المرحلة دي - والتخلّص من
المراحل الأقلّ ربحا - وإسناد تصنيع هذه المراحل لمصانع أخرى بنظام التشغيل
لدى الغير




[<u>\#النصيحة\_السادسة</u>](https://www.facebook.com/hashtag/%D8%A7%D9%84%D9%86%D8%B5%D9%8A%D8%AD%D8%A9_%D8%A7%D9%84%D8%B3%D8%A7%D8%AF%D8%B3%D8%A9?__eep__=6&__cft__%5b0%5d=AZXkCeWfpriY4gMpgQ816nzsa2yyF1-8uS7aeMnSYXAor3WcODyxOs3nj8iV0TbhH5FnhZP5t3zgOqM3oE8YpKhLzObzGZtsQxItFRBELvqnpp4iWKLYtcsAooKd1vOGJ8MlgGjlqBQQiAiKgNYpGc1Jm9s4IgWaLHJvprk-W_zokmaWFzspA08gOtjSc2FP0KE&__tn__=*NK-R)
/




من خلال تحليل ماليّات الشركة - هتعرف إييه المنتجات الأكثر
ربحا - زوّد المنتجات دي - وقلّل المنتجات الأقلّ ربحا - وفق ما يعرف بقاعدة
20 / 80




[<u>\#النصيحة\_السابعة</u>](https://www.facebook.com/hashtag/%D8%A7%D9%84%D9%86%D8%B5%D9%8A%D8%AD%D8%A9_%D8%A7%D9%84%D8%B3%D8%A7%D8%A8%D8%B9%D8%A9?__eep__=6&__cft__%5b0%5d=AZXkCeWfpriY4gMpgQ816nzsa2yyF1-8uS7aeMnSYXAor3WcODyxOs3nj8iV0TbhH5FnhZP5t3zgOqM3oE8YpKhLzObzGZtsQxItFRBELvqnpp4iWKLYtcsAooKd1vOGJ8MlgGjlqBQQiAiKgNYpGc1Jm9s4IgWaLHJvprk-W_zokmaWFzspA08gOtjSc2FP0KE&__tn__=*NK-R)
/

--

من خلال تحليل ماليّات الشركة - هتعرف إيه القطاعات الأعلى
ربحا في مبيعاتك - ضاعف مجهودك في القطاعات دي - وقلّل مجهودك في القطاعات
الأخرى - أو اخرج منها تماما




[<u>\#النصيحة\_الثامنة</u>](https://www.facebook.com/hashtag/%D8%A7%D9%84%D9%86%D8%B5%D9%8A%D8%AD%D8%A9_%D8%A7%D9%84%D8%AB%D8%A7%D9%85%D9%86%D8%A9?__eep__=6&__cft__%5b0%5d=AZXkCeWfpriY4gMpgQ816nzsa2yyF1-8uS7aeMnSYXAor3WcODyxOs3nj8iV0TbhH5FnhZP5t3zgOqM3oE8YpKhLzObzGZtsQxItFRBELvqnpp4iWKLYtcsAooKd1vOGJ8MlgGjlqBQQiAiKgNYpGc1Jm9s4IgWaLHJvprk-W_zokmaWFzspA08gOtjSc2FP0KE&__tn__=*NK-R)
/




لمّا تبيع الأصول وتمسك السيولة - إستغلّ السيولة في
الانتقال لشريحة أعلى في مجالك




يعني انتا مصنعك من المصانع المتوسّطة - ناقصه إيه عشان
يكون من المصانع الكبيرة

ناقصه مخزون خام كبير - يعطيه موثوقيّة عند العملاء - ويكون
سعر الخام أرخص لإنّكوا بتشتروا كمّيّات

ناقصه يشتري الخام كاش - فيوفّر في تكاليفه

ناقصه شهادات جودة معيّنة




استغلّ السيولة في المواضيع دي - وانتقل لشريحة أعلى -
ربحها أكبر ومجهودها أقلّ




رأس المال الكبير هو ميزة غير عادلة - لكن ممكن تكون عندك
الميزة دي وانتا مشتّتها وغير مستفيد بيها




[<u>\#النصيحة\_التاسعة</u>](https://www.facebook.com/hashtag/%D8%A7%D9%84%D9%86%D8%B5%D9%8A%D8%AD%D8%A9_%D8%A7%D9%84%D8%AA%D8%A7%D8%B3%D8%B9%D8%A9?__eep__=6&__cft__%5b0%5d=AZXkCeWfpriY4gMpgQ816nzsa2yyF1-8uS7aeMnSYXAor3WcODyxOs3nj8iV0TbhH5FnhZP5t3zgOqM3oE8YpKhLzObzGZtsQxItFRBELvqnpp4iWKLYtcsAooKd1vOGJ8MlgGjlqBQQiAiKgNYpGc1Jm9s4IgWaLHJvprk-W_zokmaWFzspA08gOtjSc2FP0KE&__tn__=*NK-R)
/




إستغلّ السيولة الكبيرة في شراء ماكينات بطاقة إنتاجيّة
أكبر - بكده تكون تكاليفك أقلّ من المصانع الأخرى اللي مش قادرين يشتروا
المكن الكبير ذو التكلفة القليلة




فتبقى نتيجة لإنّك معاك فلوس - فبقيت بتكسب أكتر من اللي ما
عاهوش فلوس




القاعدة بتقول ( الفلوس بتجيب فلوس ) - لكن بردو القاعدة
دي ناس كتير معاها فلوس بتكون مشتّتة مجهوداتها في اتّجاهات كتير - فبيبقوا
زّيّهم زيّ اللي معاه فلوس قليّلة




مكنة واحدة ب 10 مليون - تكسب أحسن من 10 ماكينات كلّ واحدة
منهم بمليون

لإنّ لو عندك 10 ماكينات كلّ واحدة منهم بمليون - هتكون
بتنافس كلّ مسكين معاه مليون واحد فقط جاب بيه نفس الماكينة




لكن لو جمّعت ال 10 مليون في ماكينة واحدة - هتصنّع منتجات
مش قادر يصنّعها أبو مليون

أو هتصنّع نفس منتجات اللي معاه مليون - لكن بتكلفة أقلّ -
فتقدر تبيع أكتر - وتكسب أكتر




[<u>\#النصيحة\_العاشرة</u>](https://www.facebook.com/hashtag/%D8%A7%D9%84%D9%86%D8%B5%D9%8A%D8%AD%D8%A9_%D8%A7%D9%84%D8%B9%D8%A7%D8%B4%D8%B1%D8%A9?__eep__=6&__cft__%5b0%5d=AZXkCeWfpriY4gMpgQ816nzsa2yyF1-8uS7aeMnSYXAor3WcODyxOs3nj8iV0TbhH5FnhZP5t3zgOqM3oE8YpKhLzObzGZtsQxItFRBELvqnpp4iWKLYtcsAooKd1vOGJ8MlgGjlqBQQiAiKgNYpGc1Jm9s4IgWaLHJvprk-W_zokmaWFzspA08gOtjSc2FP0KE&__tn__=*NK-R)
/




وانتا بتشتري الماكينة ذات الطاقة الأكبر - هاتها ب 3 إلى
5 أضعاف قدرتك الإنتاجيّة الحالية

عشان ما تجيش بعد سنة وتلاقي نفسك جبت آخر الماكينة -
ومحتاج تشتري ماكينة تانية

كده انتا بتشتّت الفلوس على مكن شكله كبير - لكنّه بعد سنة
هتكتشف إنّه كان صغيّر




[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXkCeWfpriY4gMpgQ816nzsa2yyF1-8uS7aeMnSYXAor3WcODyxOs3nj8iV0TbhH5FnhZP5t3zgOqM3oE8YpKhLzObzGZtsQxItFRBELvqnpp4iWKLYtcsAooKd1vOGJ8MlgGjlqBQQiAiKgNYpGc1Jm9s4IgWaLHJvprk-W_zokmaWFzspA08gOtjSc2FP0KE&__tn__=*NK-R)
