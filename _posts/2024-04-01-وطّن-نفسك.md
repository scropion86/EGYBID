---
layout: post
title: "وطّن نفسك"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVFfVFG0o1yzr7FRL-YGX0M6ap2MHemMrvVCM_D_dJuoobIxxtvvHLpeXUqFtar8BezeIInvVcjP1fvChqkoF8sZovYfpBQ1F7wOvIF_shFbjuct64op46Vj9fJbDiBN_UHiXpEtNUvp36AJcZwa1yoqMpETFVydZOKpupXCv0w8LhqtAf9mq2OXHUnVieDNOU&__tn__=*NK-R)




قبل البدء في أيّ بيزنس - وطّن نفسك أوّلا




فيه حاجات لازم تحطّها في قائمة ((( عدم المناقشة
)))

تخيّل لو قلت لك (والدتك محتاجة علاج )

هل بيكون عندك سقف للرقم اللي ممكن تدفعه في علاجها
؟!




ففيه حاجات غير قابلة للمناقشة

يعني

مش هتتقبّل من حدّ يفتح معاك النقاش في مسألة ( هوّا إحنا كده
صرفنا كتير على علاج والدتنا - ولّا نقف ونراجع نفسنا )

دي مسألة ما فيش فيها نقف ونراجع نفسنا - ما فيش فيها
نقاش

هوّا قرار متّاخد من الأوّل - وغير قابل للنقاش إنّك هتكمّل في
الطريق الفلانيّ مهما كانت نتيجته




كذلك !!!

لازم قبل ما تبدأ في البيزنس بتاعك يكون عندك قرارات معيّنة
غير قابلة للنقاش




عدم قبولك للنقاش هنا لا يعتبر صفة سلبيّة

بالعكس

هو صفة إيجابيّة جدّا




إنتا متخيّل إنّ صاحب المبدأ بيكون تعبان في حياته
؟!!!

بالعكس

دا أكتر واحد مستريّح




لإنّ اللي مش صاحب مبدأ بيتحطّ كلّ يوم وكلّ قرار في مطحنة
تفكير

بينما كلّ ما الإنسان يكون عنده مبادئ

وكلّ ما ( المسائل المحسومة غير القابلة للنقاش ) عنده
بتزيد

كلّ ما في المقابل جهده في اتّخاذ القرارات بيقلّ




مصيدة موضوع حسم القرارات ده بيكون ((((( ميوعة
الضرورة )))))




يعني إيه ؟!

يعني تخيّل واحد محترم جدّا - وموطّن نفسه جدّا - وحاطط لنفسه
إطار واضح للتعامل جدّا

لكن !!!

بيؤمن بالضروروات

فده لازمته إيه ؟!!!




تخيّل واحد واخد قرار ما يسرقش أبدا ( إلّا لو احتاج
)

تخيّل واحد واخد قرار ما يكدبش أبدا ( إلّا لو اظطرّ )

تخيّل زوجة واخدة قرار عمرها ما تخون زوجها ( إلّا لو فيه حدّ
عجبها )




يبقى كان لازمته إيه المبدأ من البداية - وإنتا يوم ما
خدته خدت معاه قرار بتعطيله وقت اللزوم

دا المبدأ معمول أساسا عشان وقت الاضطرار

الكلّ شريف حتّى تأتي العاهرة

فيبقى لازمته إيه الزهد مع الفقر ؟!

دا هوّا الزهد ما يبانش إلّا وقت الغنى




كذلك

المبدأ ما يبانش إلّا وقت الاضطرار

لكن يا فرحتي واخد لنفسك ألف مبدأ - ومش ملتزم بولا مبدأ
فيهم

أو ملتزم بيهم وقت الراحة فقط - لكن وقت الزنقة - بتفرّط
فيهم عادي




تخيّل واحد حاطط سقف للرقم اللي ممكن يصرفه على علاج
والدته - لو العلاج زاد عن الرقم ده - هيسيبها تموت عادي

طيّب تخيّل واحد حاطط سقف للرقم اللي قبله ممنوع يسرق - لكن
لو المبلغ زاد عن الرقم دا - ممكن يسرق عادي

طب تخيّل واحد حاطط سقف للمواقف اللي قبلها ممنوع يكدب -
لكن يكدب بعدها عادي




لازم لو هتحطّ لنفسك مبدأ - تحطّ مبدأ كإطار عامّ لكلّ
المباديء دي

ألا وهو إنّك هتستخدم المباديء دي في كلّ المواقف وكلّ الظروف
وبدون استثناءات




أرجع وأأكّد

لو كان بيصعب عليك الناس أصحاب المباديء

فأحبّ أأكّد لك إنّهم أكثر الناس راحة ( وسرعة ) في اتّخاذ
قراراتهم
