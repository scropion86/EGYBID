---
layout: post
title: "أخطاء العملاء في التواصل مع الشركات.md"
date:   2024-07-21T00:00:01+03:00
author: "Mahmoud"
category: "4 - آداب البيزنس"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZU_BWj3VLguI6__bSUKCrFBGgvfPaYzblQ7VywheuAbs1zrQCN4WI6MkDcq8CjW4lvGKLFijJYfvXFMXjFbGXHVBrV9pxGVRrruISFBE2SIt-vbn-oGX4ZxJa46Kdpxdax1OEVaO8JeNQacRn54YYuObHXa2dn_xBmsnyX6lKy3NfaO0djXdgverUyHD3ZDTXb4Rm0X0EGOxwmwsE7XmdKE&__tn__=*NK-R)

\-

[<u>\#أخطاء_العملاء_في_التواصل_مع_الشركات</u>](https://www.facebook.com/hashtag/%D8%A3%D8%AE%D8%B7%D8%A7%D8%A1_%D8%A7%D9%84%D8%B9%D9%85%D9%84%D8%A7%D8%A1_%D9%81%D9%8A_%D8%A7%D9%84%D8%AA%D9%88%D8%A7%D8%B5%D9%84_%D9%85%D8%B9_%D8%A7%D9%84%D8%B4%D8%B1%D9%83%D8%A7%D8%AA?__eep__=6&__cft__%5b0%5d=AZU_BWj3VLguI6__bSUKCrFBGgvfPaYzblQ7VywheuAbs1zrQCN4WI6MkDcq8CjW4lvGKLFijJYfvXFMXjFbGXHVBrV9pxGVRrruISFBE2SIt-vbn-oGX4ZxJa46Kdpxdax1OEVaO8JeNQacRn54YYuObHXa2dn_xBmsnyX6lKy3NfaO0djXdgverUyHD3ZDTXb4Rm0X0EGOxwmwsE7XmdKE&__tn__=*NK-R)

\-

اتكلّمنا كتير عن واجبات الشركات في التواصل مع
العملاء

وشرحنا أكتر من مرّة قاعدة ( العميل على حقّ )

\-

فخلّينا النهارده نتكلّم عن الجانب الآخر - عن الأخطاء اللي
بتيجي من جانب العميل - مش الشركة

\-

دي رسالة بعتها لي أحد المتابعين - فيها حوار بين عميل
وشركة

\-

الشركة مقصّرة في واجبها من حيث التواصل والردود - فقام
العميل شاتمهم

\-

فاللي باعت لي الرسالة متوقّع إنّي هقول له إنّ الشركة غلطانة
( لوحدها )

\-

فخلّينا نوضّح في البوست ده الطريقة الصحيحة من طرفك انتا
كعميل في التواصل مع الشركة - من خلال استعراض أبرز الأخطاء اللي بيرتكبها
العميل في التواصل

\-

[<u>\#الخطأ_الأوّل</u>](https://www.facebook.com/hashtag/%D8%A7%D9%84%D8%AE%D8%B7%D8%A3_%D8%A7%D9%84%D8%A3%D9%88%D9%91%D9%84?__eep__=6&__cft__%5b0%5d=AZU_BWj3VLguI6__bSUKCrFBGgvfPaYzblQ7VywheuAbs1zrQCN4WI6MkDcq8CjW4lvGKLFijJYfvXFMXjFbGXHVBrV9pxGVRrruISFBE2SIt-vbn-oGX4ZxJa46Kdpxdax1OEVaO8JeNQacRn54YYuObHXa2dn_xBmsnyX6lKy3NfaO0djXdgverUyHD3ZDTXb4Rm0X0EGOxwmwsE7XmdKE&__tn__=*NK-R)
/

\-

[<u>\#عدم_وصف_الحالة</u>](https://www.facebook.com/hashtag/%D8%B9%D8%AF%D9%85_%D9%88%D8%B5%D9%81_%D8%A7%D9%84%D8%AD%D8%A7%D9%84%D8%A9?__eep__=6&__cft__%5b0%5d=AZU_BWj3VLguI6__bSUKCrFBGgvfPaYzblQ7VywheuAbs1zrQCN4WI6MkDcq8CjW4lvGKLFijJYfvXFMXjFbGXHVBrV9pxGVRrruISFBE2SIt-vbn-oGX4ZxJa46Kdpxdax1OEVaO8JeNQacRn54YYuObHXa2dn_xBmsnyX6lKy3NfaO0djXdgverUyHD3ZDTXb4Rm0X0EGOxwmwsE7XmdKE&__tn__=*NK-R)

\-

حضرتك كعميل بتتواصل مع شركة - واجبك الأوّل هو تعريف نفسك
وتوصيف الحالة اللي بتتواصل بخصوصها

\-

يعني لازم تتكلّم بالطريقة دي

\-

السلام عليكم

معاكم فلان الفلانيّ

من شركة كذا

المتخصّصة في كذا وكذا

\-

بكلّمكم بخصوص كذا

\-

حيث إنّنا محتاجين المنتج الفلانيّ عشان نعمل بيه كذا

\-

المنتج المطلوب مواصفاته كذا وكذا

\-

اللي قاعد قصادك الناحية التانية - طول النهار بتجي له
رسايل من نوع ( صبّح يا اسطى - طابخين إيه النهارده )

فحتّى لو انتا عميل جادّ - هوّا متبرمج إنّك داخل تهرّج - فقاعد
متربّص لك ومنتظر انتا هتحرق دمّه من أيّ اتّجاه

\-

فلمّا بتبعت له رسالة بالترتيب ده - وبالوضوح ده - بيتعدل ع
الكرسي كده - ويبتدي يشوف مين العميل الجادّ اللي داخل علينا ده - إيه ده -
شكله هيعملها ولّا إيه

\-

فيه شركات كتير قالت لي ( إحنا اهتمّينا برسالتك بسبب
الصياغة )

الصياغة قبل المحتوى أقصد

\-

بداية رسالة زيّ

\-

السادة شركة / كذا .. المحترمون \...

عناية السيّد المهندس / فلان الفلانيّ .. المدير التنفيذيّ ..
المحترم \...

تحيّة طيّبة وبعد ..

مرسلة لكم / فلان الفلانيّ

بخصوص / الحاجة الفلانيّة

\-

غصب عنّه اللي قاعد الناحية التانية لازم يتعدل ويشوف انتا
بتقول له إيه

\-

رسالتك الواضحة هي رقم 1 في التواصل الناجح

حتّى الشركات الصينيّة بيجيلي تعليقات كتير منهم قبل ما
يقولوا أيّ حاجة بتقول ( نحيّيك على رسالتك الواضحة )

\-

الرسالة بكون باعتها ع الميل - ومعاها فايل بي دي إفّ -
ومعاها صور للمنتج اللي عاوزه - أو الماكينة

\-

وبعد ما ابعتها ع الميل بقوم باعتها لهم على الواتس
تاني

وباعت لهم فايل البي دي إفّ لوحده

والصور لوحدها

\-

بحيث اللي بيكلّمني ده بتاع مبيعات - ممكن جدّا يكون مش فاهم
في الفنّيّات - فلو محتاج يبعت الصور لمهندس الشركة يفهم منّه حاجة - يقدر
يبعتها له بسهولة

\-

فيه عميل قال لي أنا عملت الدراسة معاك - لإنّك كنت باعت
عرض سعر قدّ دراسة كان عاملها لي مكتب قبلك

\-

كنت باعت له عرض السعر في حوالي 10 صفحات - قبل منّي كان
فيه مكتب عامل له دراسة في 10 صفحات أصلا !!

\-

فواجبك الأوّل في التواصل مع الشركة هوّا تعريف نفسك و
وتوضيح طلبك

\-

لكن - تقوم داخل ضارب الباب برجلك كده من غير سلامو عليكو
حتّى - وإيه بقى الكلام على إيه

فتلاقي ردّ هزيل من الطرف الآخر

تقوم شاتمهم - وطالع عامل بوست تقول فيه الشركات في مصر ما
عندهاش احترافيّة

حوش يا ولا الاحترافيّة اللي بتدلدق منّك يا ولا

\-

[<u>\#الخطأ_الثاني</u>](https://www.facebook.com/hashtag/%D8%A7%D9%84%D8%AE%D8%B7%D8%A3_%D8%A7%D9%84%D8%AB%D8%A7%D9%86%D9%8A?__eep__=6&__cft__%5b0%5d=AZU_BWj3VLguI6__bSUKCrFBGgvfPaYzblQ7VywheuAbs1zrQCN4WI6MkDcq8CjW4lvGKLFijJYfvXFMXjFbGXHVBrV9pxGVRrruISFBE2SIt-vbn-oGX4ZxJa46Kdpxdax1OEVaO8JeNQacRn54YYuObHXa2dn_xBmsnyX6lKy3NfaO0djXdgverUyHD3ZDTXb4Rm0X0EGOxwmwsE7XmdKE&__tn__=*NK-R)
/

\-

[<u>\#عدم_احترام_نظام_الشركة</u>](https://www.facebook.com/hashtag/%D8%B9%D8%AF%D9%85_%D8%A7%D8%AD%D8%AA%D8%B1%D8%A7%D9%85_%D9%86%D8%B8%D8%A7%D9%85_%D8%A7%D9%84%D8%B4%D8%B1%D9%83%D8%A9?__eep__=6&__cft__%5b0%5d=AZU_BWj3VLguI6__bSUKCrFBGgvfPaYzblQ7VywheuAbs1zrQCN4WI6MkDcq8CjW4lvGKLFijJYfvXFMXjFbGXHVBrV9pxGVRrruISFBE2SIt-vbn-oGX4ZxJa46Kdpxdax1OEVaO8JeNQacRn54YYuObHXa2dn_xBmsnyX6lKy3NfaO0djXdgverUyHD3ZDTXb4Rm0X0EGOxwmwsE7XmdKE&__tn__=*NK-R)

\-

الخطوة التانية بعد ما تبعت للشركة رسالة واضحة - هو إنّك
تسأل الشركة عن

( حضراتكم نظامكم إيه في التعامل في هذا الموضوع )

\-

عملاء كتير مثلا يقولوا لي ( عاوز اجيلك المكتب اتكلّم
معاك )

\-

أوّلا هوّا ما قالش جاي يتكلّم عن إيه - ممكن يكون متضايق من
مراته مثلا فهيجي لي المكتب يفضفض - ما هو لسّه ما قالش موضوعه إيه

\-

ثانيا - أصلا مين قال لك إنّ نظام المكتب إنّك تجيلي المكتب
تتكلّم معايا !!

\-

وده سببه إيه ؟

\-

سببه إنّ العميل لا يحترم نظام الشركة في التعامل - لدرجة
إنّه لا يسأل عنّه أصلا

ونسأل ليه - ما أنا عميل بقى واللي اقول له انتوا تظبطوا
نفسكوا عليه - مش العميل على حقّ يا خويا ولّا إيه

\-

يؤسوفني أقول لك إنّ قاعدة ( العميل على حقّ ) - ليها 4
استثناءات - من ضمنهم إنّ العميل مش من حقّه يتدخّل في نظام الشركة

\-

يعني

إحنا بنفتح الساعة 9 الصبح مثلا وبنقفل الساعة 5 - لو
حضرتك عاوز تقابلنا الساعة 8 الصبح أو 6 بالليل - فده مش من حقّك

\-

أنا محامي باشتغل في إجراءات الشركات مثلا - وما باخدش
قضايا جنائيّة - مش من حقّك تجبرني أمسك لك قضيّة جنائيّة

\-

أنا شركة باقبل التحويلات على البنك فقط مثلا - مش من حقّك
تطلب منّي رقم فودافون كاش تحوّل لي عليه الفلوس

\-

ما بالك بقى بإنّك تلاقي عميل بيقول لي - هحوّل لك 10 % من
أتعاب الدراسة لحدّ ما نناقش

يا حراوا يا وراد - وانتا كمان عملت عرض سعر من دماغك
كده - وحدّدت فيه الدفعة المبدئيّة بتبقى كام - ما تيجي تمسك الشيشة
احسن

\-

شركة مثلا بتتواصل على الميل - مش من حقّك تراسلهم ع
الواتس

بيتواصلوا ع الواتس - مش من حقّك ترنّ عليهم

\-

فقبل أيّ حاجة - واجبك كعميل إنّك تسأل الشركة - لو سمحتوا
إنتوا نظم التعامل بتاعكم إيه

\-

مطلوب منّي إيه في الأوّل - هل مطلوب ورق - مطلوب سجلّ
تجاريّ

فيه شركات بتبقى طالبة شهادة قيد في ضريبة القيمة
المضافة - شهادة تسجيل في اتّحاد المقاولين

شوف الشركة اللي بتتواصل معاها طالبة إيه الأوّل

\-

أيّ شركة بكلّمهم إنّي عاوز اعمل جلسة زوم بينهم وبين عميل
عندي عشان نستفسر عن حاجة - بسألهم - هل الاستشارة مدفوعة ولّا
مجّانيّة

ولو الاستشارة مدفوعة - بسألهم إيه طريقة الدفع اللي
بيقبلوها

وبعد كده اسألهم حضراتكم تفضّلوا الجلسة تكون الساعة كام -
واظبط نفسي على مواعيدهم

\-

مش تفترض إنّك عشان انتا العميل يبقى انتا اللي تحطّ نظام
وتمشّي الشركة عليه

\-

الأعجب من كده لمّا الشركة تقول للعميل نظامنا كذا - يقوم
العميل قايل لهم ( بسّ المفروض كذا )

\-

مفروض منين حضرتك - مين اللي فرضه - قعدت انتا وصحابك ع
القهوة يعني وعملتوا نظام للشركات

لو نظام الشركة مش عاجبك يبقى حضرتك تسيب الشركة دي وتشوف
غيرها

\-

وهنا تبان معضلة كبيرة في هذا السياق

\-

ألا وهي - إنّ العميل بيكون عارف شركة واحدة - فهيّا ما فيش
غيرها - وهامسكها اعصرها لحدّ ما اخلّيها تعمل اللي انا عاوزه - يا إمّا
هاشتمهم واشهّر بيهم ع الفيس - دا دماغ العميل

\-

فبنقول لحضرتك - حضرتك لازم يكون معاك بيانات عشرين تلاتين
شركة - تكلّمهم كلّهم - هتلاقي تلات أرباعهم مش على مزاجك - يبقى مع السلامة
بمنتهى الأدب - وتشوف الباقيين اللي نظامهم يتناسب معاك

\-

أنا عادة باتواصل مع حدّ أدنى 20 أو 30 شركة - مش أقلّ من
كده

\-

لكن تلاقي العميل عارف شركة واحدة - فما عندوش فرصة يقول
لهم مع السلامة ويشوف غيرهم

ومن هنا بتبدأ الصدامات تحصل - لإنّه ما عندوش بديل -
فبيتخيّل إنّ الحلّ هوّا إنّي أغصب الشركة دي على اللي انا عاوزه

\-

[<u>\#الخطأ_الثالث</u>](https://www.facebook.com/hashtag/%D8%A7%D9%84%D8%AE%D8%B7%D8%A3_%D8%A7%D9%84%D8%AB%D8%A7%D9%84%D8%AB?__eep__=6&__cft__%5b0%5d=AZU_BWj3VLguI6__bSUKCrFBGgvfPaYzblQ7VywheuAbs1zrQCN4WI6MkDcq8CjW4lvGKLFijJYfvXFMXjFbGXHVBrV9pxGVRrruISFBE2SIt-vbn-oGX4ZxJa46Kdpxdax1OEVaO8JeNQacRn54YYuObHXa2dn_xBmsnyX6lKy3NfaO0djXdgverUyHD3ZDTXb4Rm0X0EGOxwmwsE7XmdKE&__tn__=*NK-R)
/

\-

[<u>\#قلّة_الأدب</u>](https://www.facebook.com/hashtag/%D9%82%D9%84%D9%91%D8%A9_%D8%A7%D9%84%D8%A3%D8%AF%D8%A8?__eep__=6&__cft__%5b0%5d=AZU_BWj3VLguI6__bSUKCrFBGgvfPaYzblQ7VywheuAbs1zrQCN4WI6MkDcq8CjW4lvGKLFijJYfvXFMXjFbGXHVBrV9pxGVRrruISFBE2SIt-vbn-oGX4ZxJa46Kdpxdax1OEVaO8JeNQacRn54YYuObHXa2dn_xBmsnyX6lKy3NfaO0djXdgverUyHD3ZDTXb4Rm0X0EGOxwmwsE7XmdKE&__tn__=*NK-R)

\-

نتيجة لتكرار الكلام عن قاعدة ( العميل على حقّ ) تخيّل بعض
العملاء إنّ على حقّ دي يعني أنا اشتريت الشركة بموظّفينها - فيبقى من حقّي
اشتمهم عادي - وهمّا واجبهم يقولوا لي خدّامينك يا فندم

\-

وقبل ما نشرح النقطة دي - حابب أقول لحضرتك حاجة كده على
جنب كنصيحة من أخّ قبل ما تكون نصيحة من خبير - الشركة اللي تلاقيها قبلت
الإهانة منّك - إعرف إنّهم هيشمبروك - إزّاي - ما تسألش - جرّب وهتشوف
بنفسك

\-

اللي فاتح شركة من سنين ما تتخيّلش إنّك جاي تتناصح عليه
النهارده - هوّا يقدر يأكّلك الأونطة ويطلّعك مبسوط - عشان تبقى تشتم
براحتك

\-

فلو لقيت شركة بتتقبّل منّك التجاوز - إفهم مباشرة إنّهم
بيليّفوك - آديني قلت لك - وانتا حرّ

\-

نرجع بقى لموضوع قلّة الأدب

\-

العميل بيبقى متخيّل إنّه من حقّه يشتم الشركة

مع إنّه لسّه ما دفعش فلوس أصلا !!

\-

يعني حتّى لو هنقول دا دافع فلوس ومن حقّه يتضايق عشان ياخد
الخدمة اللي متأخّرة ليه - فعمليّا حضرتك لسّه ما دفعتش فلوس أصلا

وحتّى لو دفعت فلوس - فالفلوس دي ما فيش جزء منها إنتا
دافعة مقابل خدمة إشتمني شكرا

\-

وده يرجع للموضوع اللي بقالي فترة باتكلّم عنّه - وهو ( عقدة
الاستحقاق )

\-

إنّ العميل بيكون متخيل إنّ شتايمي هي كلام عادي - زيّ ما انا
من حقّي اتكلّم كلام عادي - فالشتايم هيّا كلام عادي - الشركة زعلت ليه مش
فاهم انا

\-

تكونش الشركة دي ما تعرفش إنّ ( العميل على حقّ )

\-

يؤسوفني للمرّة التانية أقول لحضرتك إنّه حتّى الحقوق - مش من
حقّك تتعسّف في استخدامها

\-

يعني - مش معنى إنّ ليك حقّ - إنّك يبقى من حقّك تتعسّف في
استخدامه

إسأل محامي حتّى هيقول لك كده - إنّك حتّى لو المحكمة حاكمة
لك بشيء - فمش من حقّك تاخده على سبيل التعسّف

\-

زيّ ما انتا بيتك ملكك - من حقّك تشغّل فيه الكاسيت مثلا - بسّ
مش من حقّك تعلّي الكاسيت بشكل يزعج جيرانك

لو فيه قناة ماء بتمرّ على أرضك مثلا - فمش من حقّك تسحب كلّ
الماء اللي فيها فتمنعه عن جارك اللي بعدك

من حقّك تضرب إبنك - لكن مش من حقّك تضربه ضرب مبرح يؤذيه -
وييجي حدّ يكلّمك تقول له دا ابني ومن حقّي اضربه

\-

والأمثلة تطول

\-

فحتّى لو العميل على حقّ - فمش معنى الحقّ ده إنّك تتعامل مع
الشركة بلغة جافّة - وبعد شويّة تقوم شاتمهم - ومتخيّل إنّ ده من حقّك
كعميل

\-

حضرتك عميل - دافع فلوس ( دا لو دفعت يعني - إنتا بتكون
لسّه ما دفعتش حاجة ) - وليك خدمة

فحقك هوّا إنّك تاخد الخدمة بالشكل المتّفق عليه - لكن كلمة
العميل على حقّ مش معناها إنّ الشركة وموظّفينها بقول حلال لك تعمل فيهم ما
بدالك

\-

فممكن نجمل واجبك كعميل في التعامل مع الشركة في ال 3 نقاط
دول

1 - توضيح طلبك

2 - الاستفسار عن نظام الشركة

3 - التعامل بأدب

\-

إعمل كده

وبعد كده لو ما خدتش اللي انتا عاوزه - يبقى سيب الشركة دي
وروح للّي بعدها بمنتهى الهدوء
