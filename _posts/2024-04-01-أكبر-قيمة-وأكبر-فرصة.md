---
layout: post
title: "أكبر قيمة - وأكبر فرصة"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZX5-Afm2C7QubxWq_QCvdMR4TXG72pXRo-MOWN584EF7U51VPENWPFiBvHjexuRy0LztdknwWH-LAHroN_eIvT1JL5qiyM6Xr2ZH9fMVNmFoVSmRSA_wIdRsIXehaEdxoL5bQQZni-0BvaPx4YKnnoBxhQS-NjyiE_iPKTRICuhKA6WF2LREYzyvG_CzuVnlnY&__tn__=*NK-R)




[<u>\#علّمني\_الهيافة\_يابا</u>](https://www.facebook.com/hashtag/%D8%B9%D9%84%D9%91%D9%85%D9%86%D9%8A_%D8%A7%D9%84%D9%87%D9%8A%D8%A7%D9%81%D8%A9_%D9%8A%D8%A7%D8%A8%D8%A7?__eep__=6&__cft__%5b0%5d=AZX5-Afm2C7QubxWq_QCvdMR4TXG72pXRo-MOWN584EF7U51VPENWPFiBvHjexuRy0LztdknwWH-LAHroN_eIvT1JL5qiyM6Xr2ZH9fMVNmFoVSmRSA_wIdRsIXehaEdxoL5bQQZni-0BvaPx4YKnnoBxhQS-NjyiE_iPKTRICuhKA6WF2LREYzyvG_CzuVnlnY&__tn__=*NK-R)




حضرتك وانتا بتحلّ مشاكل مشروعك - لازم تاخد في اعتبارك
التصنيف ده

تصنيف بسيط بيقول -
[<u>\#أكبر\_قيمة</u>](https://www.facebook.com/hashtag/%D8%A3%D9%83%D8%A8%D8%B1_%D9%82%D9%8A%D9%85%D8%A9?__eep__=6&__cft__%5b0%5d=AZX5-Afm2C7QubxWq_QCvdMR4TXG72pXRo-MOWN584EF7U51VPENWPFiBvHjexuRy0LztdknwWH-LAHroN_eIvT1JL5qiyM6Xr2ZH9fMVNmFoVSmRSA_wIdRsIXehaEdxoL5bQQZni-0BvaPx4YKnnoBxhQS-NjyiE_iPKTRICuhKA6WF2LREYzyvG_CzuVnlnY&__tn__=*NK-R) -
و
[<u>\#أكبر\_فرصة</u>](https://www.facebook.com/hashtag/%D8%A3%D9%83%D8%A8%D8%B1_%D9%81%D8%B1%D8%B5%D8%A9?__eep__=6&__cft__%5b0%5d=AZX5-Afm2C7QubxWq_QCvdMR4TXG72pXRo-MOWN584EF7U51VPENWPFiBvHjexuRy0LztdknwWH-LAHroN_eIvT1JL5qiyM6Xr2ZH9fMVNmFoVSmRSA_wIdRsIXehaEdxoL5bQQZni-0BvaPx4YKnnoBxhQS-NjyiE_iPKTRICuhKA6WF2LREYzyvG_CzuVnlnY&__tn__=*NK-R)




يعني - مثلا

حضرتك بحثت مشاكل زيادة النفقات في مصنعك

فلقيتهم

شراء الخامات بسعر عالي

زيادة تكاليف الكهرباء

زيادة مصاريف الشحن

زيادة الرواتب

الإيجار العالي للمصنع

السرقات




دول 6 مشاكل




حطّ لي ال 6 مشاكل دول في جدول كده - وشوف كلّ واحدة منهم
بتسبّب خساير قدّ إيه

فلقيت مثلا إنّ نصف التكاليف الزايدة عندة بسبب شراء
الخامات بسعر عالي

وكلّ بند من ال 5 الباقيين بيسبّب 10 % من زيادة
التكاليف




فحضرتك قدّامك حلّ من اتنين

إمّا تنسى ال 5 نقاط التانيين - وتركّز في بند الخامات
لوحده - وتعطيه كلّ جهدك - بحيث تنزّله من 50 % ل 40 %

دا اللي اسمه
[<u>\#أكبر\_قيمة</u>](https://www.facebook.com/hashtag/%D8%A3%D9%83%D8%A8%D8%B1_%D9%82%D9%8A%D9%85%D8%A9?__eep__=6&__cft__%5b0%5d=AZX5-Afm2C7QubxWq_QCvdMR4TXG72pXRo-MOWN584EF7U51VPENWPFiBvHjexuRy0LztdknwWH-LAHroN_eIvT1JL5qiyM6Xr2ZH9fMVNmFoVSmRSA_wIdRsIXehaEdxoL5bQQZni-0BvaPx4YKnnoBxhQS-NjyiE_iPKTRICuhKA6WF2LREYzyvG_CzuVnlnY&__tn__=*NK-R)




أو

تسيب الخامات زيّ ما هيّا - وتمسك بند تاني تقضي عليه
تماما - يعني تحوّله من 10 % ل 0 %

ده اللي اسمه
[<u>\#أكبر\_فرصة</u>](https://www.facebook.com/hashtag/%D8%A3%D9%83%D8%A8%D8%B1_%D9%81%D8%B1%D8%B5%D8%A9?__eep__=6&__cft__%5b0%5d=AZX5-Afm2C7QubxWq_QCvdMR4TXG72pXRo-MOWN584EF7U51VPENWPFiBvHjexuRy0LztdknwWH-LAHroN_eIvT1JL5qiyM6Xr2ZH9fMVNmFoVSmRSA_wIdRsIXehaEdxoL5bQQZni-0BvaPx4YKnnoBxhQS-NjyiE_iPKTRICuhKA6WF2LREYzyvG_CzuVnlnY&__tn__=*NK-R)




طبعا أيّ حدّ محنّك في الدنيا هيقول لك ( إحنا هنعمل خطّة
للعمل على حلّ كلّ هذه المشاكل بطريقة التوازي وليس التوالي )

فده ما يعرفش حاجة - إعمل له بلوكّ وريّح دماغك منّه




حضرتك أضعف من إنّك تحلّ في اتّجاهين بالتوازي

عاوز تتكلّم عن الحلول - براحتك - بسّ هتتكلّم فقط

لكن - لو هتنفّذ - فانتا تبقى فالح لو عملت تخفيض في بند
واحد من ال 6 أصلا - مش تقول لي هاشتغل فيهم كلّهم على التوازي

ما انتا لو فالح من الأوّل ما كنتش وصلت لل 6 مشاكل دول
أصلا - خلّينا ساكتين




حضرتك بند واحد زيّ الخامات لو عاوز تقلّل خسايره من 50 ل 40
% - فده معناه إنّك هتصرف أكتر - فهتجيب منين فلوس تحلّ بيها بند تاني من ال
5




هاصرف أكتر ؟!

هوّا أنا عاوز اقلّل التكاليف - أقوم اصرف اكتر ؟!

طبعا

ما انتا عشان تشتري الخامات بسعر أرخص - هتحتاج تشتري
كمّيّات أكبر من التاجر اللي بيورّد لك - فهتصرف أكتر




أو هتفكّر تتجاوز التاجر وتاخد من المصنع مباشرة - فهتاخد
كمّيّات أكبر وأكبر - فهتصرف أكتر




أمّال حضرتك هتاخد الخام أرخص ازاي ؟!!

هتقول لهم يبيعوهولك أرخص - فهيوافقوا ؟!!




على الجانب الآخر

لو هتاخد بند زيّ بند العمالة مثلا - وحاولت تلغيه من 10 %
ل 0 %

هل هتقدر ؟!

لأ




هتقول لي هجيب روبوتات مثلا

تمام - كده لغيته من 10 % ل 0 %

لأ

نزّلته من 10 ل 8 مثلا - ما لسّه عندي عمّال




يبقى ما كنتش تعمل حاجة أحسن - وكنت سيب البند ده زيّ ما
هوّا واشتغل على بند تاني




بند الإيجار مثلا

هل تقدر تشتري مصنع تمليك وترتاح من الإيجار ؟!

لأ

يبقى انسى البند ده وركّز في حاجة تقدر تحلّ فيها




بند زيّ بند الكهربا مثلا - هل تقدر تلغيه من 10 % ل
0 %

أيوه - ممكن - لو ركّبت ألواح طاقة شمسيّة مثلا




وهل مصنعك يشتغل على الطاقة الشمسيّة - ولّا احتياجاتك اكبر
من كده - هندك تلّاجات مثلا - أو أفران صهر ؟

أيوه - استهلاك مصنعي مناسب للطاقة الشمسيّة




تقدر تعتمد عليها طول السنة ؟

ممكن أعتمد عليها 90 % من السنة




طيّب - هل فيه مصاريف صيانات لاحقة

أيوه - لكن لا تمثّل 10 % من قيمة الكهربا اللي
بادفعها




يبقى هوّا ده البند اللي تشتغل عليه

بند تقد تنسفه تماما - ويبقى ده اللي اسمه
[<u>\#أكبر\_فرصة</u>](https://www.facebook.com/hashtag/%D8%A3%D9%83%D8%A8%D8%B1_%D9%81%D8%B1%D8%B5%D8%A9?__eep__=6&__cft__%5b0%5d=AZX5-Afm2C7QubxWq_QCvdMR4TXG72pXRo-MOWN584EF7U51VPENWPFiBvHjexuRy0LztdknwWH-LAHroN_eIvT1JL5qiyM6Xr2ZH9fMVNmFoVSmRSA_wIdRsIXehaEdxoL5bQQZni-0BvaPx4YKnnoBxhQS-NjyiE_iPKTRICuhKA6WF2LREYzyvG_CzuVnlnY&__tn__=*NK-R)

يعني بند قدّامك فرصة تلغيه تماما




لكن الخام كان اسمه
[<u>\#أكبر\_قيمة</u>](https://www.facebook.com/hashtag/%D8%A3%D9%83%D8%A8%D8%B1_%D9%82%D9%8A%D9%85%D8%A9?__eep__=6&__cft__%5b0%5d=AZX5-Afm2C7QubxWq_QCvdMR4TXG72pXRo-MOWN584EF7U51VPENWPFiBvHjexuRy0LztdknwWH-LAHroN_eIvT1JL5qiyM6Xr2ZH9fMVNmFoVSmRSA_wIdRsIXehaEdxoL5bQQZni-0BvaPx4YKnnoBxhQS-NjyiE_iPKTRICuhKA6WF2LREYzyvG_CzuVnlnY&__tn__=*NK-R)

يعني بند التحسين فيه هيعطيني قيمة توفير كبيرة مرّة
واحدة




اشتغل على ده - أو ده




لكن ما تبقاش غير واقعيّ وتتخيّل إنّك هتقدر تحلّ في اتّجاهين
بالتوازي

لمّا تخلّص بند وتحقّق فيه نتيجة فعلا - إبقى ادخل في
التاني

دا فضلا عن إنّك تدخل فيهم ال 6 مرّة واحدة




وعندنا الرسول صلّى الله عليه وسلّم عاش 13 سنة في مكّة بيحلّ
في اتّجاه نشر الدعوة - لكنّه ما كانش بيحلّ في اتّجاه الجهاد مثلا والفتح
والتوسّع

حتّى تشريعات الدين نفسها - تأخّرت في الوقت ده - لإنّ اللي
كان مهمّ في الوقت ده هو العقيدة أكتر من التشريعات والإجراءات
والقوانين




هتلاقي القرآن المكّيّ بيتكلّم أكتر عن الجانب العقديّ

لكن الجانب التشريعيّ هتلاقيه أكتر في القرآن المدنيّ




يعني لمّا العقيدة رسخت - وتأسّست الدولة ف المدينة - بقى ده
وقت التشريعات

لكن في الأوّل كان التركيز على العقيدة نفسها




فهيّا مش فتحة صدر يعني - الحكمة إنّك تعمل اللي تقدر عليه
دلوقتي

لا تفتح في أكتر من بند فتضعف قوّتك وفي الآخر تخسر في
البندين

ولا تيأس فتقف وتسيب كلّ البنود مقفولة

حلّ في المتاح - سقف الممكن




وبردو ما تتعلّمش الهيافة - وتروح تتصدّر في بند بيخسّرك 10
% - وتسيب شغلك وحالك ومحتالك عشان تخلّيه بيخسّرك 9 % فقط - فتبقى وفّرت 1 %
من التكاليف على مدار سنة شغل وجري وميتنجز مع فريق العمل والكلام الكبير
ده
