---
layout: post
title: "أحسن مشروع.md"
date:   2024-07-21T00:00:01+03:00
author: "Mahmoud"
category: "1 - مفاهيم مهمّة في البيزنس"
---
من أكتر الأسئلة اللي بتجيلي - السؤال المستفزّ بتاع

\-

[<u>\#إيه_هوّا_أحسن_مشروع</u>](https://www.facebook.com/hashtag/%D8%A5%D9%8A%D9%87_%D9%87%D9%88%D9%91%D8%A7_%D8%A3%D8%AD%D8%B3%D9%86_%D9%85%D8%B4%D8%B1%D9%88%D8%B9?__eep__=6&__cft__%5b0%5d=AZVhEirfgexqu2SFRlwkPjHloGqZG9b7Z-I67Vn8SvA2HrC5QVdSosTPtvSe9SnvJdAZ7_3otkeO32NTe2SpPuJkDm3jAC3dmSNAc0WOsLJGsh5vO1UArAET77KcjrNJH1dh57-B3D2met3LRkYdqaoXxiFK780AH7RBNh8Ga59-tJX2F8egbIilnAXmVbnceWCHsMilBXSO-RnhDje6zxfe&__tn__=*NK-R)

\-

طبعا دا سؤال مالوش إجابة

لكن - خلّيني في البوست ده أوضّح
لحضرتك طريقة إجابته - مش إجابته

لإنّه زيّ ما قلت لحضرتك مالوش إجابة

\-

مكوّنات أيّ مشروع ( خصوصا المصانع ) هي 3 حاجات

راس المال - الخبرة الفنّيّة - الخبرة الإداريّة
والتسويقيّة

أحسن مشروع ليك - هوّا المشروع اللي ليك فيها ( ميزة غير
عادلة ) من ال 3 دول

\-

يعني إيه ميزة غير عادلة ؟!

يعني حاجة موجودة عندك ومش موجودة عند الغير

\-

واحنا بنقول عليها ( غير عادلة ) كده كمصطلح فقط - لكنّ
الموضوع ما فيش فيه ظلم ولا حاجة

\-

ربّنا سبحانه وتعالى أعطى كلّ واحد ميزة يرزق منها - كونك
تكون مش مستغلّها - دي مشكلتك

أو كونك تكون سايبها على جنب ورايح تناحي في حتّة انتا غير
مميّز فيها - فدي مشكلتك بردو

\-

أحيانا بيكون الشخص بيعمل كده نتيجة للغفلة - وأحيانا
نتيجة للترفّع عن استخدام ميزته غير العادلة

بيكون معتبرها فعلا ( غير عادلة ) - وإنّه لو استغلّها يبقى
مش ده النجاح الحكيكيّ - فيقعد يهري في الفاضي بقى وما يوصلش لحاجة

\-

زيّ ما يكون واحد وارث ملايين مثلا - بسّ مش عاوز يعمل مشروع
اعتمادا على ورثه - عشان ما يقولوش عليه إنّه مولود وف بقّه معلقة دهب
وكده

ما يقولوا يا عمّ إيه المشكلة - وكتبت بوست تفصيليّ قبل كده
عن الردّ على المغالطة دي

\-

رجوعا للمزايا غير العادلة - فزيّ ما قلنا همّا 3

\-

[<u>\#الميزة_الأولى</u>](https://www.facebook.com/hashtag/%D8%A7%D9%84%D9%85%D9%8A%D8%B2%D8%A9_%D8%A7%D9%84%D8%A3%D9%88%D9%84%D9%89?__eep__=6&__cft__%5b0%5d=AZVhEirfgexqu2SFRlwkPjHloGqZG9b7Z-I67Vn8SvA2HrC5QVdSosTPtvSe9SnvJdAZ7_3otkeO32NTe2SpPuJkDm3jAC3dmSNAc0WOsLJGsh5vO1UArAET77KcjrNJH1dh57-B3D2met3LRkYdqaoXxiFK780AH7RBNh8Ga59-tJX2F8egbIilnAXmVbnceWCHsMilBXSO-RnhDje6zxfe&__tn__=*NK-R)
/

\-

[<u>\#رأس_المال</u>](https://www.facebook.com/hashtag/%D8%B1%D8%A3%D8%B3_%D8%A7%D9%84%D9%85%D8%A7%D9%84?__eep__=6&__cft__%5b0%5d=AZVhEirfgexqu2SFRlwkPjHloGqZG9b7Z-I67Vn8SvA2HrC5QVdSosTPtvSe9SnvJdAZ7_3otkeO32NTe2SpPuJkDm3jAC3dmSNAc0WOsLJGsh5vO1UArAET77KcjrNJH1dh57-B3D2met3LRkYdqaoXxiFK780AH7RBNh8Ga59-tJX2F8egbIilnAXmVbnceWCHsMilBXSO-RnhDje6zxfe&__tn__=*NK-R)

\-

لو معاك راس مال كبير - فأنصحك بالدخول في المشاريع
المستمرّة الكمّيّة

يعني مصنع تحطّ فيه خامة من ناحية - تطلع منتج من الناحية
التانية - وده على مدار ال 24 ساعة

\-

مصانع مثل

\-

مضرب الأرز

مطحن الدقيق

مصانع المواسير المعدنيّة

مصانع سحب الأسلاك

مصانع قطاعات الحديد

مصانع درفلة الصاج

مصانع الأقمشة غير المنسوجة

مصانع السرنجات

مصانع الورق

مصانع حفّاظات الأطفال وكبار السنّ والفوط الصحّيّة
النسائيّة

مصانع العبوّات

مصانع البطّاريّات

مصانع الدهانات

مصانع الكابلات

محطّات الموالح

مصانع الصلصة والمركّزات والعصائر والمشروبات
الغازيّة

مصانع المياه المعدنيّة

مصانع الملح

مصانع أفلام التغليف

مصانع الشكائر المنسوجة

مصانع الأعلاف

مصانع الألواح الخشبيّة

\-

طبعا فيه ناس هتقول لك بسّ دي مشاريع محتاجة ملايين

فهنعمل لهم بلوكّ

همّا كلّهم 60 70 سنة مش هنقضّيهم مناهدة مع ناس ما بتقرأش
البوست أصلا

\-

[<u>\#الميزة_الثانية</u>](https://www.facebook.com/hashtag/%D8%A7%D9%84%D9%85%D9%8A%D8%B2%D8%A9_%D8%A7%D9%84%D8%AB%D8%A7%D9%86%D9%8A%D8%A9?__eep__=6&__cft__%5b0%5d=AZVhEirfgexqu2SFRlwkPjHloGqZG9b7Z-I67Vn8SvA2HrC5QVdSosTPtvSe9SnvJdAZ7_3otkeO32NTe2SpPuJkDm3jAC3dmSNAc0WOsLJGsh5vO1UArAET77KcjrNJH1dh57-B3D2met3LRkYdqaoXxiFK780AH7RBNh8Ga59-tJX2F8egbIilnAXmVbnceWCHsMilBXSO-RnhDje6zxfe&__tn__=*NK-R)
/

\-

[<u>\#الميزة_الفنّيّة</u>](https://www.facebook.com/hashtag/%D8%A7%D9%84%D9%85%D9%8A%D8%B2%D8%A9_%D8%A7%D9%84%D9%81%D9%86%D9%91%D9%8A%D9%91%D8%A9?__eep__=6&__cft__%5b0%5d=AZVhEirfgexqu2SFRlwkPjHloGqZG9b7Z-I67Vn8SvA2HrC5QVdSosTPtvSe9SnvJdAZ7_3otkeO32NTe2SpPuJkDm3jAC3dmSNAc0WOsLJGsh5vO1UArAET77KcjrNJH1dh57-B3D2met3LRkYdqaoXxiFK780AH7RBNh8Ga59-tJX2F8egbIilnAXmVbnceWCHsMilBXSO-RnhDje6zxfe&__tn__=*NK-R)

\-

حضرتك عندك دراية فنّيّة ( يعني أسرار المجال ) بمجال معيّن -
من هنا تقدر تعمل تصنيع لمنتجات المجال ده براس مال قليّل - وتحطّ هامش ربح
كبير - وذلك فقط نظير احتكارك لأسرار المجال

\-

مشاريع مثل

مصنع بوردات إليكترونيّة

مصنع أدوات جراحة

مصنع مستلزمات طبّيّة

مصنع معدّات مكافحة حريق

مصنع اسطمبات وقطع غيار

مصنع وصلات مواسير

مصنع محابس ( نحاس - زهر - ستانلس - خلّاطات مياه )

مصنع طلاء معادن ( طلاء كهربيّ - جلفنة على الساخن - طلاء
بي في دي )

مصنع كيماويّات خاصّة

\-

وبردو هيطلع لك ناس تقول لك بسّ المواضيع دي محتاجة
خبرة

ودول هيروحوا مع اللي راحوا في الفقرة الأولى

\-

[<u>\#الميزة_الثالثة</u>](https://www.facebook.com/hashtag/%D8%A7%D9%84%D9%85%D9%8A%D8%B2%D8%A9_%D8%A7%D9%84%D8%AB%D8%A7%D9%84%D8%AB%D8%A9?__eep__=6&__cft__%5b0%5d=AZVhEirfgexqu2SFRlwkPjHloGqZG9b7Z-I67Vn8SvA2HrC5QVdSosTPtvSe9SnvJdAZ7_3otkeO32NTe2SpPuJkDm3jAC3dmSNAc0WOsLJGsh5vO1UArAET77KcjrNJH1dh57-B3D2met3LRkYdqaoXxiFK780AH7RBNh8Ga59-tJX2F8egbIilnAXmVbnceWCHsMilBXSO-RnhDje6zxfe&__tn__=*NK-R)
/

\-

[<u>\#الميزة_التسويقيّة</u>](https://www.facebook.com/hashtag/%D8%A7%D9%84%D9%85%D9%8A%D8%B2%D8%A9_%D8%A7%D9%84%D8%AA%D8%B3%D9%88%D9%8A%D9%82%D9%8A%D9%91%D8%A9?__eep__=6&__cft__%5b0%5d=AZVhEirfgexqu2SFRlwkPjHloGqZG9b7Z-I67Vn8SvA2HrC5QVdSosTPtvSe9SnvJdAZ7_3otkeO32NTe2SpPuJkDm3jAC3dmSNAc0WOsLJGsh5vO1UArAET77KcjrNJH1dh57-B3D2met3LRkYdqaoXxiFK780AH7RBNh8Ga59-tJX2F8egbIilnAXmVbnceWCHsMilBXSO-RnhDje6zxfe&__tn__=*NK-R)

\-

يعني حضرتك - أو عيلتكوا - عندكوا شركة بتتاجر في منتجات
معيّنة من فترة كبيرة - وعارفين السوق والمجال والتجّار والأسعار والخصومات
إلخّ - والمجال ده فيه نوع من الانغلاق - يعني تجّاره ومورّدينه وعملائه
عارفين بعض - فتقدر تستغلّ ميزة كونك ملمّ بالسوق ده بإنّك تصنّع منتجاته
وتبيعها

\-

مصانع مثل

\-

مصانع المستهلكات الطبّيّة

مصانع اللوحات الكهربائيّة

مصانع الأدوات الكهربائيّة

مصانع الكوالين والمفصّلات

مصانع الأدوات الصحّيّة ( حوض - تواليت - إلخّ )

مصانع الأجهزة المنزليّة

مصانع قطع غيار السيّارات

مصانع المستلزمات الإنشائيّة

مصانع مستلزمات الصناعات الغذائيّة ( مكسبات الطعم
والرائحة - مستلزمات الحلوانيّ - إلخّ )

مصانع مستلزمات الفنادق والمطاعم

مصانع مستلزمات الزراعة والدواجن ( برانيك - بطّاريّات
دواجن - سقّايات - علّافات - أقفاص - أرضيّات - إلخّ )

مصانع مستلزمات الكهرباء ( مفاتيح - علبة ماجيك - بواط -
فيشر - قفيز - إلخّ )

مصانع مستلزمات المطابخ

مصانع مستلزمات الديكور

مصانع مستلزمات الموبيليا

مصانع مستلزمات الملابس والصناعات الجلديّة ( أزرار -
سوست - أبازيم - إلخّ )

\-

المجالات دي هتلاقي ليها أسواق عارفين بعض - وصعب على حدّ
من خارجهم يدخل جوّاهم

وعادة هتلاقيهم حتّى متركّزين جغرافيّا في أماكن معيّنة ( أقصد
التجّار )

\-

وطبعا هيطلع لك واحد يقول لك - بسّ المجالات دي \...

ف \...

\-

أخيرا

لو حضرتك ما عندكش ميزة من الحاجات دي - عادي - كمّل في
اللي انتا فيه لحدّ ما يبقى لك ميزة - مش هتموت من الجوع لو ما عملتش
مصنع

\-

وشوف حلقة ( الطرق الصحيحة لبدء الاستثمار الصناعيّ ) على
قناة المكتب على اليوتيوب

وما تطلبش الرابط

\-

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVhEirfgexqu2SFRlwkPjHloGqZG9b7Z-I67Vn8SvA2HrC5QVdSosTPtvSe9SnvJdAZ7_3otkeO32NTe2SpPuJkDm3jAC3dmSNAc0WOsLJGsh5vO1UArAET77KcjrNJH1dh57-B3D2met3LRkYdqaoXxiFK780AH7RBNh8Ga59-tJX2F8egbIilnAXmVbnceWCHsMilBXSO-RnhDje6zxfe&__tn__=*NK-R)
