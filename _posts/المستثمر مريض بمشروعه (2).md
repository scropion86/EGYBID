---
layout: post
title: "المستثمر مريض بمشروعه (2).md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
حضرتك لو بتدوّر على فكرة مشروع - أنصحك تبطّل تدوّر

أفكار المشاريع ما بتجيش كده

\-

اللي بيعمل مشروع لازم يكون
[<u>\#مريض_بمشروعه</u>](https://www.facebook.com/hashtag/%D9%85%D8%B1%D9%8A%D8%B6_%D8%A8%D9%85%D8%B4%D8%B1%D9%88%D8%B9%D9%87?__eep__=6&__cft__%5b0%5d=AZX_hn5bT7F2DWOY1yL-eapGMVumlZ00q4R7LRogSwjR9K9gs3LnT9vQLEO6rmhC8xdSDCE8-KUjywS3Y3iEoH0ACDo4vMGWN8DZVTLF_USyOiTqfJJqLrHIarEfKi7rWc51Kx3vL0dXywq9nR7ZY2YTf07_eNuBisoJSGKj70yh3SdrXJ88gHc2-fb0QBHlb8bxChD9VvwxGKBhoB1RXUL3&__tn__=*NK-R)

\-

مريض بمشروعه يعني خلاص بقى متشبّع بالمشروع لدرجة إنّه ما
بقاش قادر ما يعملوش

خلاص - بقى مريض بمشروعه - فبيجيلي أساعده فيه

\-

زيّ ما الستّ الحامل كده بتحتاج دكتور يولّدها

هيّا خلاص بيكون الجنين اكتمل نموّه داخل بطنها - كلّ اللي
محتاجاه حدّ يساعدها في الولادة

\-

دا معنى كلمة إنّ المستثمر لازم يكون ( مريض بمشروعه
)

\-

المستثمر بيبقى واحد بيتاجر في منتج معيّن - بيستورده
مثلا - وبقى حاسس إنّ سعر استيراده أكبر بكتير من قيمته الحقيقيّة - فبيقعد
يدوّر ويدعبس ممكن يصنّعه في مصر ازّاي - فبيجيلي

\-

هوّا بيكون جايلي وهوّا مستورد للمنتج من سنين - وعارف
مميّزاته وعيوبه - وعارف الفرق بين الصينيّ والهنديّ والأوروبّيّ منّه - وعارف
بيبيع لمين في مصر - وبكام - ومنافسينه مين - ومميّزاتهم إيه - بسّ مش عارف
يصنّعه ازّاي - فبيجيلي

\-

المستثمر بيكون حدّ بيصنّع المنتج ده عند الغير من فترة -
وبقى تعبان من التأخير اللي بيحصل له - أو إنّ الغير ده مش عاطيه الجودة
اللي هوّا عاوزها - أو رافع عليه السعر - فبيجيلي عشان يعمل مصنعه
الخاصّ

فهوّا أساسا وهوّا جايلي بيكون عارف جزء كبير عن تصنيع
المنتج

\-

المستثمر بيكون حدّ كان شغّال في شركة ما - وفي الشركة دي
لاحظ إنّهم بيشتروا قطعة غيار معيّنة بعدد كبير - ودي قطعة مستهلكة بتبوظ
بسرعة - ومصنعهم بيشتريها كتير - والمصانع المنافسة بتشتريها كتير

فبيجيلي عشان يصنّع القطعة دي ويبيعها للمصانع المستهلكة
ليها

\-

فهوّا أساسا بيكون جاي من داخل الحقل الفنّيّ للمنتج ده -
يعني عارف خامة المنتج ومقاساته ومواصفاته إلخّ

لكنّه محتاج منّي أساعده في إزّاي المنتج ده بيتصنّع

\-

لو حضرتك مش واصل لمرحلة المرض بالمشروع - يبقى ما تفكّرش
في فكرة دلوقتي

\-

كمّل في اللي انتا فيه - ولو فيه فكرة من نصيبك - هتلاقيها
جايّة قدّامك لوحدها - وتقعد تلاعبك لحدّ ما تشغلك - ولمّا تشغلك - هتسحلك
وراها بحث ومحاولات - لحدّ ما تبقى هتموت وتنفّذها ومش عارف

دا الوقت المناسب إنّك تقول عندي فكرة وعاوز اعمل
مشروع

\-

لكن - ما هو خلاف ذلك - فما هو إلّا
[<u>\#مراهقة_استثماريّة</u>](https://www.facebook.com/hashtag/%D9%85%D8%B1%D8%A7%D9%87%D9%82%D8%A9_%D8%A7%D8%B3%D8%AA%D8%AB%D9%85%D8%A7%D8%B1%D9%8A%D9%91%D8%A9?__eep__=6&__cft__%5b0%5d=AZX_hn5bT7F2DWOY1yL-eapGMVumlZ00q4R7LRogSwjR9K9gs3LnT9vQLEO6rmhC8xdSDCE8-KUjywS3Y3iEoH0ACDo4vMGWN8DZVTLF_USyOiTqfJJqLrHIarEfKi7rWc51Kx3vL0dXywq9nR7ZY2YTf07_eNuBisoJSGKj70yh3SdrXJ88gHc2-fb0QBHlb8bxChD9VvwxGKBhoB1RXUL3&__tn__=*NK-R)

إنتا لسّه غير مؤهّل للمشروع

إنتا عاوز تعمل مشروع عشان يقولوا رجل الأعمال جه رجل
الأعمال راح - بسّ كده مش أكتر
