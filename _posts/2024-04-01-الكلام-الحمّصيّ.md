---
layout: post
title: "الكلام الحمّصيّ"
date:   2024-04-10T00:00:01+03:00
author: "mahmoud"
category: "علم نفس البيزنس"
tag: "علم نفس البيزنس"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZU_zK-iG5Inp7mSmnAFF8yk1JVtVZPOtKlqbzkCKOjAb-tEZlfuWPR33V4S61urN7tahkdaT4DAvi2igtX9a4_SGPaFmyuZliZLCNuU-spFXl6b66izHWCOt4rMki9rk1wuFiH9juJ2OdQT4HbEIc9N45n3oikQ0Get2ieQNDf1vw&__tn__=*NK-R)




إذا كنت هتقول كلام - وما تعرفش إيه الردّ بتاع سؤال (
وبناءا عليه ) - ما تقولوش




ناس كتير تقعد تقول - الوضع كذا - والناس بقت كذا

أو احنا عاوزين يحصل تطوير في الصحّة والتعليم والتموين
والتعمير




لو حضرتك هتقول الكلام العظيم ده - وبعدين انتا مش عارف
انتا هتعمل إيه لتنفيذه

أو مش عارف هتطلب منّ اللي بيكلّمك يعمل إيه لتنفيذه

أو عارف المطلوب لتنفيذه - بسّ المطلوب ده أكبر منّك أو أكبر
من اللي بتكلّمه

فلو سمحت - ما تقولش الكلام ده من الأوّل أصلا




انشغل بحاجة تقدر تعملها - كبيرة أو صغيّرة - لكن المهمّ
تكون حاجة تقدر تعملها

لكن هنقعد نهتف !!! مالوش لازمة وما منّوش فايدة




انشغل بالممكن - الممكن كتير على فكرة - بسّ من خداع
الشيطان ليك إنّه يلبّسك في حيطة الغير ممكن - فما تعملش الممكن - دي
حاجة

والحاجة التانية إنّك هتصاب باليأس - لإنّك مش قادر تعمل غير
الممكن ده




دا غير إنّه ممكن يكون خداع من نفسك شخصيّا ليك

إنّ نفسك مكسّلة - ومش حابّة تعمل الممكن

فتعمل إيه نفسك فيك ؟!

تلبّسك في غير الممكن - لإنّها عارفة إنّها بكده هتملص منّك -
ومن المجهود اللي هتلزمها تعمله لو أجبرتها على السعي في طريق
الممكن




إنتا الشيطان بيستعبطك من ناحية - ونفسك بتستهبل عليك من
ناحية

فاصحى ليغفّلونا

يعني إيه كلام حمصي ؟!

لإني باستخدم التعبير دا كتير

.

هاشرح في البوست ده معنى الكلام الحمصي

لكن الأول اقرأ الكلام اللي في الصورة المرفقة

.

قرأت ؟

.

.

.

تمام

.

تخيل إن واحد بيقول على نفسه ميكانيكي شاطر

لكنه لما يلاقي عربية عطلانة . بينتظر لما تتصلح وبعدين
يصلحها

.

طيب واحد بيقول على نفسه دكتور شاطر

لكن لما بيلاقي واحد عيان . بينتظره لما يخف . وبعدين
يعالجه

.

طيب واحد بيقول على نفسه قائد عسكري شاطر

لكن لما الحرب بتقوم . بينتظرها لما تخلص . وبعدين
يدخلها

.

طيب واحد بيقول على نفسه إنسان متزن

لكن لما بيكون غضبان . بينتظر لما يهدي . وبعدين ياخد
قرار

.

طيب واحد بيقول على نفسه متزن

لكن لما بيكون معاه فلوس . بيبذر عادي

ولو ماعاهوش فلوس . بيقتصد ويشتري اللي هوا محتاجه
فقط

.

إيه الفرق بين الحالات دي وبين الكلام اللي في الصورة
؟!

ولا حاجة

.

طيب ليه انتا اعتبرت الحالات دي غير منطقية

لكن لما قرأت الكلام اللي في الصورة اعتبرته عادي
؟!

الفرق هو إن الكلام اللي في الصورة ( شكله ) حلو

وهوا دا معنى الكلام الحمصي

.

الكلام الحمصي هو كلام فارغ . بس شكله حلو

.

فلو اتعرض الكلام ده على عقل سطحي . هيستحسنه . لإنه شكله
حلو

لكن لو اتعرض على عقل ناقد . هيقول إيه الكلام الفارغ ده
؟!!

.

كلام مثلا زي ( كل شيء نسبي )

كل شيء نسبي ازاي ؟!

يعني حضرتك ممكن ما نعطيكاش المرتب بتاعك الشهر ده

ما هي الشهور نسبية يا فندم

.

أو تشتري كيلو لحمة . فالجزار يعطيك نصف كيلو فراخ . وياخد
منك ثمن اتنين كيلو بطيخ

كل شيء نسبي ازاي ؟!!!

.

كلام زي ( لو كل واحد فينا عمل اللي عليه ه.. )

بس

ما تكملش

كل واحد عمل اللي عليه ازاي

فين يعني ده ؟!!

.

كلام زي ( حل مشكلة مصر يتلخص ف.. )

بس

بس يا بابا

بس يا حبيبي

حل مشكلة مصر !!

هيا مشكلة مصر ليها حل واحد

وهيا مصر عندها مشكلة واحدة أصلا

وإيه يتلخص دي ؟!!!

.

كلام زي . الفلوس مش ك.

بس يالا

.

كلام زي . طالما اجتهدت وعملت اللي عليك . فربنا سبحانه
وتعالى هيوفقك

يا راجل

وانتا بقى اللي هتحدد لربنا سبحانه وتعالى يوفق الناس امتى
وما يوفقهمش امتى ؟!!!

.

كلام زي . أكيد رأي الإنسان المتزن بيتأثر بالغضب

يا راجل !!

.

يعني الرسول صلى الله عليه وسلم لما كان بيكون غضبان كان
كلامه بيتغير

هوا نفس الكلام . نفس الحق . هيقوله وهوا سعيد . زي ما
هيقوله وهوا غضبان عليه الصلاة والسلام

.

اجتهد تفرز الكلام الحمصي من كلام الناس

لما تلاقي حد بيقول كلام حمصي . تقوم قافشه على طول

.

إفرز الكلام

دوقه . مش تشوفه

دوق محتواه . مش تشوف شكله !!

.

واجتهد تمسك لسانك لما هتلاقيه هيقولك كلام حمصي

.

لما تلاقي واحد ظالم التاني . فلسانك يبقى عاوز يقول .
معلش يا جماعة ما حصلش حاجة . واحنا لازم نكون متسامحين

.

وقتها امسك لسانك وقول له قول كلمة الحق أو اسكت

.

لما تلاقي واحد مهمل في شغله وخد جزا . ولقيت نفسك هتقول
له . ما علش لازم نستحمل . هوا مين فينا مرتاح في شغله

قول للسانك اسكت

.

يا تقول له يبطل مرقعة في شغله . وتبقى نصحته نصيحة طيبة .
يا تسكت

.

لما صديقك يسألك عن فلانة إنه عاوز يتجوزها . وانتا عارف
إن فلانة دي مشيها بطال

.

فعقلك يقول لك . استر عليها . وهيا إن شاء الله لما هتتجوز
هينصلح حالها

.

وقتها قول لعقلك يبطل يقول كلام حمصي

وقول للسانك يوصف فلانة دي لصديقك بكل صراحة
