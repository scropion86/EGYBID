---
layout: post
title: "تخلّص من الكراكيب"
date:   2024-04-10T00:00:01+03:00
author: "mahmoud"
category: "علم نفس البيزنس"
tag: "علم نفس البيزنس"
---


لما كتبت تخلص من كل الكراكيب . حتى الأصدقاء
القديمة

بعض المتابعين الكرام زعلوا . فعملت لهم بلوك

لكن خلينا نوضح يعني إيه تخلص من أصدقاءك القدامى

.

أيام الكحرتة . كنتوا بتأجروا ملعب كورة . تلعبوا . وبعدين
تروحوا تقعدوا ع القهوة

دلوقتي . انتا فقت لنفسك

أصدقاءك القدامى بيقولوا لك تعالى نلعب كورة

دول الأصدقاء اللي بقول لك تخلص منهم

ما تروحش تلعب معاهم كورة

استناهم يخلصوا حجز الكورة . وقابلهم ع القهوة على
طول

.

أيام زمان كنتوا بتقعدوا ع القهوة تندبوا حظكم . وتقولوا
البلد ما فيش فيها أمل

دلوقتي انتا مسكت طرف خيط مشروع . وباديء تبيع
وتكسب

أصدقاءك القدامى لسه بيقولوا لك ما فيش أمل . ما تقعدش
معاهم ع القهوة تاني . يبقى لا حجز كورة . ولا قعدة قهوة

.

بعت وكسبت وبقى معاك فلوس

أصدقاءك القدامى بيقولوا لك تعالى نعمل مشروع
الكتاكيت

لا درسوا ولا نيلوا . هما عملوا دراسة جدوى
الكتاكيت

الكتكوت بييجي بقرش . بيتصرف عليه قرش . بنحط عليه قرش
مكسب . ونبيعه ب ٣ قروش

وكده بقت دراسة جدوى اهي . وانتا هتبقى الممول

دول أصدقاءك اللي بقول لك تخلص منهم

.

طيب تصاحب مين ؟؟

صاحب صفحة د إيهاب مسلم

صفحة د حسين بكري

صفحة م محمد الباز

صفحة د محمد حسام خضر

صفحة أ خالد الشافعي

صفحة أ عمرو سعد

وصفحتنا طبعا
