---
layout: post
title: "إدفع الثمن.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
أي حاجة انتا عاوز تعملها في الدنيا فانتا تقدر
تعملها

إنتا كل مشكلتك في إنك عاوز تعملها من غير ما تدفع
التمن !!

.

عاوز تخس . إنتا تقدر تخس . بس انتا عاوز تخس من غير ما
تروح الجيم

.

عاوز تربي ولادك تربية صالحة . إنتا تقدر . بس انتا بتقارن
الساعة دي لو اشتغلتها هاكسب من وراها عشر قروش . ولا اخسر ال ١٠ قروش
واقعد ارغي مع العيال

.

لأ أنا اكسب ال ١٠ قروش ومش مهم العيال

.

وبعدين تقول لنفسك هوا انا يعني باشتغل عشان خاطر مين . لأ
عشان خاطر نفسك يا خويا

.

ولادك يكفيهم نص الفلوس دي مع التربية . لكن لا يكفيهم
الفلوس كاملة من غير التربية . بس انتا عاوز الفلوس كاملة

.

إنتا تقدر تهتم بصحتك . بس مش عاوز تتحرم من شهواتك

مش عاوز تتحرم من لذة الأكلة الدسمة . وطشة الحاجة الساقعة
المشبرة . ولطشة أول نفس في السيجارة

.

إنتا تقدر تعمل أي حاجة بمجرد ما تقتنع إن كل حاجة ليها
تمن لازم يتدفع

وبمجرد ما تدرك إن التمن يستاهل يتدفع

.

خسارة ٥ قروش من ال ١٠ تستاهل تخسرها مقابل الحصول على
أولاد متربيين

خسارة ترك وجبة دسمة تستاهل تخسرها مقابل صحة جيدة

خسارة ٦ ساعات في الأسبوع تستاهل تخسرها مقابل الحصول على
جسم رياضي صحي

.

الدنيا سهلة . بس انتا اللي عاوز الحسنيين مع بعض

الحاجة اللي ما خدهاش الشهداء !!
