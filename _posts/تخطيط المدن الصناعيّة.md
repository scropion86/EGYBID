---
layout: post
title: "تخطيط المدن الصناعيّة.md"
date:   2024-07-21T00:00:01+03:00
author: "Mahmoud"
category: "9 - نصائح عن بناء المصانع"
---
دا اللي هيحصل لما تجيب حد خريج عمارة

وتطلب منه يصمم لك مدينة صناعية

فيقوم رازع أي شكل هندسي ييجي في باله وخلاص

بدون مراعاة لأي اعتبارات صناعية

.

دي مدينة الصالحية الجديدة

وفيها مناطق صناعية شمال وجنوب المدينة

وعد المشاكل اللي هتنتج من تصميم علبة الجبنة المثلثات
ده

.

أولا /

الترلات هيبقى صعب عليها تدخل الشوارع اللي على ٦٠
درجة

.

ثانيا /

المصانع هتطلع فيها أضلاع مثلثة . أو مساحات هنضطر
نهدرها

.

ثالثا /

إزاي حضرتك تحط منطقة صناعية في شمال المنطقة السكنية
؟!!!

اكنعني

.

أي منطقة صناعية في مصر هتلاقيها في جنوب المدينة

لإن تيار الرياح السائدة في مصر بييجي من الشمال الغربي .
اللي بنسميه التيار البحري

فما ينفعش تحط المصانع شمال أو غرب المدينة

لإن تيار الهواء هياخد الأدخنة والأبخرة اللي طالعة من
المصانع ويرميها على المساكن

.

رابعا

ليه عامل مناطق فوق ومناطق تحت

ما تحط المناطق كلها جنب بعضها

المصانع بتغذي بعضها يا فندم . وبنحتاج نقل منتجات وسيطة
من مصنع للتاني

.

خامسا /

ليه لازق المنطقة الصناعية في المنطقة السكنية

ما أرض الله واسعة

ابعد المصانع بتلوثها بعيدا عن المساكن

.

وعموما أنا بفضل يكون فيه مسافة سفر بسيطة بين سكن العامل
ومكان عمله

عشان ما يستسهلش يروح البيت في أوقات الراحة

.

وبعدين سيبك من دا كله . إحنا هنتوه يا فندم !!

مش كفاية لبخة الصناعة . لما هنتلبخ في الطرق كمان
!!
