---
layout: post
title: "سمّي الشركة اسم عامّ"
date:   2024-04-10T00:00:01+03:00
author: "mahmoud"
category: "إدارة الشركات"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXXaSyhUDtq9OvZanbeeSA6ZVSiP4Ak8Oq7GbTP1o9Sqs-x0MhK7hDhOGjk51vfQs_XP_71wglD8XD8uoeGD5zTBM23bXbjiJdsHFIzyitWWaMCrxKvS7Dehi4S3RMaCKYjoXAo6JsYHv5UhEQhIHJXJf0S272j50mX7Ws4S_0RC6pSBBqZES8HkKtsd1PsVQQ&__tn__=*NK-R)




خلّي اسم شركتك الدوليّة أو العالميّة

أو المصريّة أو العربيّة

أو المصريّة العربيّة أو الدوليّة العالميّة

وبعدين اعمل براندات براحتك بقى




براند سما - سها - علا - رشا - مها

أيّ حاجة

بحيث تقدر تنزّل أكتر من براند ما حدّش منهم يقلّ من
التاني

براند للأيه كلاس - وبراند للسي كلاس عادي




زيّ الضحى مثلا - عندها براند أقلّ اسمه المطبخ

ده أفضل من إنّك تنزّل درجة تانية من الضحى - ده هيقلّ من
برستيج البراند الأوّلانيّ إنّه يكون فيه منّه درجات أقلّ




لكن ما زال المستهلك - أو المستهلكة الدؤرمة - ممكن تبصّ
على ضهر كيس المطبخ - تلاقي مكتوب ( إنتاج وتعبئة شركة الضحى !! )

بالمناسبة ده إلزاميّ من المواصفة القياسيّة لأغلفة الموادّ
الغذائيّة إنّك تكتب اسم الشركة المنتجة - ده من حقّ المستهلك




فلو كانت شركة الضحى اسمها الدوليّة العالميّة

كانت ستّ البيت الدؤرمة دي مش هتعرف العلاقة بين الضحى
والمطبخ !!!




ده أوّلا

ثانيا بقى

لمّا براند يعمل كارثة ويغور في داهية - عادي - تفضل الشركة
الدوليّة العالميّة سمعتها لم تتأثّر

هتبقى سها هيّا اللي وحشة - لكن الدوليّة العالميّة ما حدّش
يعرفها أصلا




مين يعرف إنّ كريستال الدرة الشقيّة - 2000 سلام وتحيّة -
بتعمله شركة اسمها الدوليّة العالميّة

ما حدّش يعرف طبعا

لإنّ الشركة اللي بتعمله ما اسمهاش الدوليّة العالميّة -
اسمها آرما - هههههه




طيّب مين يعرف إنّ شركة فارم فريتس ( في مصر ) اسمها أصلا
الدوليّة

وماما تشويس اسمها العالميّة

دول أسمائهم كده فعلا
