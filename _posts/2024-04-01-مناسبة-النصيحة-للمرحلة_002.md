---
layout: post
title: "مناسبة النصيحة للمرحلة"
date:   2024-04-10T00:00:01+03:00
author: "Mahmoud Marzouk"
category: "مرزوقيات"
tag: "المفاهيم"
---


من الأخطاء اللي ممكن تغلطها وإنتا بتنصح حد

إنك تنصحه بتجاوز مرحلة إنتا خلاص تجاوزتها وبقيت في مرحلة
بعدها

فشعورك بأهميتها أصبح قليل

.

يعني مثلا

واحد بيقرأ في الاقتصاد العام

فإنتا تنصحه بالتركيز على كتب الاقتصاد الخاص اللي هيشتغل
فيه

لإنك حاليا شايف الكلام اللي في كتب الاقتصاد العام ده
كلام عام ومش هينفعه بحاجة

.

ده غلط

لإن الكلام ده هيفيده

وهو أفادك أيضا

لكن مرحلة تحصيلك للعلم ده خلصت فتضاءل حجمه عندك

.

يعني أسيبه يضيع وقت أكتر من اللازم ؟!

هنا مربط الفرس

الصح هو إنك تنصحه إزاي يستفيد من المرحلة دي بأفضل
شكل

مش تنصحه يتجاوزها !!!

.

يعني إنتا في المرحلة السابقة دي قرأت ١٠ كتب

٩ منهم حشو وتكرار

وواحد خلاصة

يبقى تنصح من بعدك إنه يقرأ الكتاب ده فقط

مش تنصحه يتجاوز ال ١٠ كتب

.

أنا مدرك إنك بتنصح بصدق

لكن ممكن تضر بنصيحة صادقة غير حكيمة

.

والكلام ده مش على قراءة الكتب فقط

ده كلام عام

أنا شخصيا حاليا ما بقرأش كتب خالص

هل ده معناه إني أنصح الناس بعدم القراءة ؟!!!

.

أخيرا

فيه محاضرة على قناة ( المكتب المصري للتطوير
الصناعي )

في سلسلة ( مفاهيم مهمة في البيزنس )

اسمها ( كتب البيزنس )

أنصح بمشاهدتها
