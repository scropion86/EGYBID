---
layout: post
title: "حارب وراء الإجراءات.md"
date:   2024-07-21T00:00:01+03:00
author: "Mahmoud"
category: "5 - إدارة الشركات"
---
بتقول

مستلزمات الإنتاج بتدخل من غير جمارك

.

بتقول

ممكن تبني مصنع مرتبط بالزراعة على أرض زراعية

.

الكلام دا مش واقعي

على أرض الواقع لو جربت تعمل ده مش هتعرف

.

الحقيقة إن الناس دي مشكلتهم مع الإجراءات دي إنهم
بيحاولوا يعملوها . فيلاقوها صعبة . فيمشوا . وخلص الموضوع على كده

.

بينما الحقيقة إن حضرتك محتاج تتابع شغلك وتحارب
عليه

.

مش مجرد ما رحت لموظف . فقال لك ما ينفعش . فتقوم قايل له
ماشي

وتروح تفتح الفيس تكتب بوست عن إن الحاجات دي مش واقعية .
عشان تبان إنك انتا اللي جايبها من أرض الواقع وكده وبتاع

.

غيرك عشرات ومئات المستثمرين بيحاربوا ورا مصلحتهم
وبيوصلوا لها وبيحققوها

وانتا متخيل إنك هتروح تلاقي الإجراءات خلصانة وواقفة على
إمضاء حضرتك !

.

طيب هل دا صح ؟!

غلط طبعا

.

الصح إن الإجراءات تمشي بسلاسة وسهولة .

لكن دا الموجود حاليا . تعامل معاه على ما هو عليه . لحد
ما ربنا يصلح الأحوال

.

أنا مش بقول لك الإجراءات هتخلص لوحدها

لكن بردو ما تصدقش اللي يقول لك إن الإجراءات طريقها مسدود
بالضبة والمفتاح

.

الاجراءات طريقها مفتوح . بس صعب

اتعامل على الوضع ده
