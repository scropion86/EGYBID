---
layout: post
title: "الرفض والكره"
date:   2024-04-10T00:00:01+03:00
author: "mahmoud"
tag: "مفاهيم متقاربة"
category: "مفاهيم حياتيه"
---


الفرق بين الرفض والكره




حقيقة أنا عارف إنّ ما حدّش محتاج يعرف الفرق

لإنّ كلّ الناس عارفة الفرق

بسّ آهي الناس بتستعبط

وفاكرين إنّهم لمّا يروحوا يوم القيامة يستعبطوا

هيقدروا يخدعوا ربّنا سبحانه وتعالى




فمن باب إبراء الذمّة

وتلبيس الناس دي في الحيطة

بإنّهم ما يقدروش يقولوا أصل ما كنّاش نعرف

خلّيني أشرح الفرق

اللي مش محتاج شرح أساسا




كتير ناس بتستغرب

لمّا بقول إنّ الستّ اللي بترفض التعدّد كافرة

مش عارف ليه

مع إنّ الموضوع مش محتاج فزلكة

بسّ تعمل إيه في الاستعباط




تخيّل واحدة بتقول لربّنا أنا رافضة شرعك

دي هتبقى مسلمة من أنهو اتّجاه لا مؤاخذة




فأنا هاعمل نفسي زيّكوا

مش عارف هيّا غلطانة في إيه

هجرّب أستعبط شويّة

وخلّينا نناقش الفرق بين الرفض والكره




الإنسان بالنسبة لابتلاء ربّنا

ممكن يعمل حاجة من تلاتة مقبولين

وحاجة غير مقبولة




ال 3 حاجات المقبولين هي

الحب

الرضا

الصبر

والحاجة المرفوضة هي الرفض




يعني

ممكن ربّنا يبتليك بابتلاء

فتحب هذا الابتلاء

لأنّه من عند الله سبحانه وتعالى




ودي درجة عظيمة جدّا

صعب إنّ حدّ فينا يوصل لها




ننزل درجة

تلاقي درجة الرضا




يعني تكون غير كاره للابتلاء

بتتعامل معاه عادي

معاملة من نوع إنّ أنا عارف إنّ ده ابتلاء

ومتقبّله والحمد لله

وباحتسب الأجر والثواب عند ربّنا سبحانه وتعالى




وهنا تتمثّل موقف الرسول صلّى الله عليه وسلّم

يوم وفاة ابنه إبراهيم

حين قال

العين تدمع والقلب يحزن

ولا نقول إلّا ما يرضي ربّنا

وإنّا بفراقك يا إبراهيم لمحزونون




فهنا حالة من الرضا بقضاء الله سبحانه وتعالى




ننزل تحت شويّة

نلاقي حالة الصبر على البلاء

الفرق بين الحالة دي واللي فوقها

هو ( الكره )

كره الابتلاء




طيّب - هل كره الابتلاء ده حرام ؟

لا خالص

إطلاقا

قال تعالى

كتب عليكم القتال وهو كره لكم




فربّنا سبحانه وتعالى يعلم أنّنا نكره القتال

فلمّا آجي أسألك

بتحبّ القتال ولّا لأ ؟

وتقول بحبّه

فإنتا بتستعبط

أو إنّك تعرف أكتر من ربّنا




ربّنا سبحانه وتعالى بيقول إنّنا بنكرهه

يبقى إحنا بنكرهه

طيّب نصبر عليه ولّا لأ

نصبر عليه طبعا




وعندنا الحديث الشهير الذي يقول

حفّت الجنّة بالمكاره - وحفّت النار بالشهوات




فكره الطاعات أمر طبيعيّ

لإنّ هيّا أساسا متصمّمة إنّك تكرهها

فلمّا تكرهها وتجبر نفسك عليها

يكون ده ما يستحقّ الأجر من الله سبحانه وتعالى




حديث آخر يحثّنا فيه الرسول صلّى الله عليه وسلّم

على إسباغ الوضوء على ( المكاره )




يعني الميّه ساقعة

وإنتا كاره توصّل المياه لجسمك وإنتا سقعان

تقوم تسبغ الوضوء




يعني تبالغ في توصيل الماء البارد ده لجسمك

رغم إنّك بتكره ده

فيكون ليك ثواب عظيم على ده




لكن ما تفوّتش كلمة ( المكاره )

يعني أنا وإنتا متّفقين إنّ النفس البشريّة بتكره ده

لكن إحنا واقفين عند المرحلة الثالثة المقبولة

من تعاملنا مع الابتلاء

الا وهي مرحلة الكره مع القبول




ففكرة إنّ النفس البشريّة تكره الابتلاء

فده عادي جدّا




تعامل حضرتك مع الابتلاء ده

يكون مقبول في درجة من 3 درجات

الصبر على الشئ وإنتا بتكرهه




طيّب لو تغلّبت على الكره ؟

تبقى ارتقيت لدرجة وهي درجة الرضا




طيّب لو زوّدت شويّة

هتبقى بتحبّ الابتلاء

لأنّه من الله سبحانه وتعالى

وأنا مش بطالبك بالمرحلة التالتة دي




ننزل درجة بقى

فنوصل لمرحلة الرفض




يعني الله سبحانه وتعالى ابتلاك ببلاء

فإنتا رفضت هذا الابتلاء

ده بقى مش مقبول




ولو أعلنت رفضك لبلاء الله

فإنتا في مشكلة كبيرة




طيّب لو أعلنت رفضك لأمر الله سبحانه وتعالى

فإنتا كافر وشّ




روح لمشايخ الدنيا كلّها يقولوا لك إنّك مسلم

كلّهم أفّاقين وضلاليّة وإنتا كافر




نيجي بقى للأخت

اللي بنقول لها ربّنا سبحانه وتعالى شرع التعدّد

نشوف

هل هيّا تدور بين إيّ حالة ؟




هل هي راضية غير كارهة ؟

ولّا راضية وكارهة ؟

ولّا رافضة ؟




المقبول جدّا منّ حضرتك

إنّك تكوني راضية وكارهة

ما حدّش من حقّه يطالبك بعدم كره التعدّد

لإنّه فيه جزء يتضاد مع عنصر الغيرة اللي فيكي




فإنتي هتغيري أيوه هتغيري

وده ابتلاء من ربّنا سبحانه وتعالى ليكي

من حقّك تكرهيه

لكن مش من حقّك ترفضيه

وحبّذا لو تقبليه بدون كره




طبعا هتقولي وليه ربّنا يبتليني بالتعدّد أصلا ؟!




يا سلام

طب ما ليه ربّنا يبتليكي بدور البرد أصلا

وليه يبتليكي بالصداع أصلا

وليه يبتليكي بالدورة الشهريّة أصلا

وليه البوتوجاز يلسعك أصلا

وليه تبقي عاوزة تخشّي الحمّام أصلا

ما كان ربّنا سبحانه وتعالى

ممكن يخلقنا ما بنحتاجش ندخل الحمّام




السؤال بتاع ( ليه ربّنا يبتليني ) ده غريب جدّا

وليه ربّنا يبتلي الرجّالة بابتلاءاتهم بردو

أصلا بردو




ربّنا سبحانه وتعالى أساسا خلقنا في ابتلاءات

الاستثناء هو عدم الابتلاء

لكن الأصل هو الابتلاءات




ففكرة إنّك تسألي السؤال بتاع ( ليه ربّنا يبتليني )
ده

هو سؤال غير منطقيّ بالمرّة




ما ربّنا سبحانه وتعالى ابتلانا بإنّنا لينا 4 زوجات
فقط

مع إنّنا لا تكفينا 4 نساء

لكنّنا متقبّلين هذا الابتلاء من الله سبحانه وتعالى




يبقى سؤال ( ليه الابتلاء ) ده لا محلّ له من
الإعراب

اللي له محلّ من الإعراب هو

تعاملنا مع الابتلاء

يا ترى هيدور بين

الكره مع الصبر

أم الكره مع الرضا

لكن الرفض ده مش من الخيارات المطروحة




إنتي مش من حقّك ترفضي شرع ربّنا سبحانه وتعالى

أو من حقّك ترفضيه وما تكونيش مسلمة




قال تعالى

وما كان لمؤمن ولا مؤمنة إذا قضى الله ورسوله أمرا

أن يكون لهم الخيرة من أمرهم




ربّنا سبحانه وتعالى

مش بيخيّرنا نقبل إيه من شرعه ونرفض إيه

إحنا مأمورين بقبول الشرع كلّه

أو ارفضي جزء منّه وتبقي رفضتيه كلّه




لو ربّنا سبحانه وتعالى

كان أباح لزوجتي تتجوّز عليّا

كنت هقول ( سمعنا وأطعنا )




كسر الحلال أنف الغيرة

والغيرة في هذا المحلّ هي من ( العزّة بالإثم )




طيّب

إيه الفيصل بين الكره والرفض ؟

الفيصل بين الكره والرفض هو ( ردّ الفعل )




يعني

اتنين اتعرّضوا لنفس الابتلاء

واحد كاره وصابر

وواحد كاره ورافض

نعرفهم إزّاي ؟




نعرفهم من ردود أفعالهم

الصابر هيقول ( سمعنا وأطعنا )

ولو فيه مصيبة هيقول

( إنّا لله وإنّا إليه راجعون )




لكن الرافض

هيقول ( ليه كده يا ربّ )

أو هتقول لك ( طلّقني )




عاوز تتجوّز تاني - حقّك - بسّ تلّقني

وده رفض صريح للتعدّد

ورفض الشرع كفر

تكرهيه - ماشي

ترفضيه - كفر




روحي بردو ل 10 آلاف عالم

يقولوا لك إنّه مش كفر

همّا ضلاليّة وإنتي كافرة

تقبلي الشرع أو تكفري

ما فيش بديل تالت
