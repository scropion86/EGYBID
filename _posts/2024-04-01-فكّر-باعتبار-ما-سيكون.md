---
layout: post
title: "فكّر باعتبار ما سيكون"
date:   2024-04-10T00:00:01+03:00
author: "Mahmoud Marzouk"
category: "إدارة الشركات"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXyR0u4fnNL-ptiHgA8i7hi_BszsOqaEmv0p5YDAd4izXambM0C0wiwPRhTu9oRx7CWr8uvIhBkyeVL0YtafaG_0n2l7zvMPI82dTOivu9G0liP8CY6FKDGHWdCOZh_neb0o8cGrh3O--ldmoU5icb5_KBSmas529TKRk73dvQmw6LQc7GTTJi3-iqQhElQQ7o&__tn__=*NK-R)

\-

فكّر باعتبار ما سيكون

\-

فيه ناس كتير بتاخد قرارها بناءا على الموقف الحالي بدون
الأخذ في الاعتبار ( ما سيكون )

\-

يعني مثلا

حضرتك شغّال في مجال معيّن - وفيه حدّ في السوق ده مسيطر عليه
بشكل كبير

فتاخد قرار تسيب المجال ده باعتبار الدنيا ما تنفعش تمشي
كده

\-

أيوه كلامك صحيح - بسّ باعتبار إنّ الدنيا هتفضل طول عمرها
كده

لكن ليه مش واخد في اعتبارك إنّ السوق بيتغيّر

ليه مش واخد في اعتبارك إنّ الشخص ده ممكن يكوت أصلا - عشان
اجيب لك من الآخر يعني

\-

ليه بتقارن نفسك بيه دلوقتي - مع إنّك لو صبرت سنة أو سنتين
هيبقى حجمك مختلف

هوّا واصل ل 90 % من قوّته مثلا - وانتا واصل ل 10 % من
قوّتك

\-

هوّا بعد سنة أو سنتين مش هيقدر يزوّد عن كده - بالكتير
هيوصل ل 92 % - 95 %

لكن انتا لسّه في بداية المنحنى بتاعك - فهتقدر خلال سنة أو
سنتين توصل ل 40 أو 50 % من قوّتك

فهيبقى المنافسة وقتها بين 95 % مقابل 50 %

ليه شايفها هتفضل منافسة 90 % ليه مقابل 10 % ليك طول
الوقت ؟!!

\-

على رأي يونس شلبيّ لمّا بيقولوا له ( أخوك الكبير لازم
تحترمه )

فقال لهم ( ما أنا بكره اكبر وابقى اكبر منّه كمان )
