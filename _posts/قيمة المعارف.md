---
layout: post
title: "قيمة المعارف.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
لمّا تقرأ عن رجل أعمال نجح - وعمل إمبراطوريّة -
ووقع

فيقول لك - بعد ما وقع - بدأ تاني من الصفر - وبنى
إمبراطوريّة أكبر

وبعدين وقع تاني - فبدأ تالت من الصفر - وعمل إمبراطوريّة
أكبر وأكبر

\-

فيه معلومة ما بتتقالش هنا

ألا وهي

هوّا بنى إمبراطوريّته التانية والتالتة بناءا على إيه
؟!

دا كان مفلس !!

\-

والإجابة

بناها على معارفه من المرحلة السابقة

\-

مثال

رجل أعمال كبير في السنّ - اتجوّز شابّة صغيرة - فولاده حجروا
عليه

\-

فراح للتجّار اللي كان بيبيع لهم قبل كده - وفيه بينه
وبينهم ثقة - خد من كلّ واحد تمن بضاعة مقدّما - وليكن خد من 10 تجّار كلّ تاجر
خد منّه مليون جنيه

\-

فبقى معاه 10 مليون جنيه

فبنى مصنع جديد - وباع للتجّار اللي كان واخد منهم الفلوس -
والعجلة دارت

\-

وغالبا كان عامل المصنع الجديد بإسم الزوجة - لإنّه كمحجور
عليه ممكن ما يعرفش يعمل مصنع

\-

أنا قعدت مع زوجة رجل الأعمال ده - الزوجة اللي اتجوّزها
وهيّا شابّة صغيّرة يعني

\-

فهنا تبان لك ملحوظة مهمّة ما بيقولوهاش رجال الأعمال وهمّا
بيقولوا قدّ إيه همّا كانوا أبطال لمّا قدروا يقفوا بعد ما وقعوا - وخصوصا لو
كرّروها أكتر من مرّة

ألا وهي - قيمة العلاقات وحسن السمعة والأمانة في
التعاملات

\-

وكما يقول المثل الشعبي - مين خدّ وادّى - صار المال
ماله
