---
layout: post
title: "الفرصة ولّا الفكرة.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#الفرصة_ولّا_الفكرة</u>](https://www.facebook.com/hashtag/%D8%A7%D9%84%D9%81%D8%B1%D8%B5%D8%A9_%D9%88%D9%84%D9%91%D8%A7_%D8%A7%D9%84%D9%81%D9%83%D8%B1%D8%A9?__eep__=6&__cft__%5b0%5d=AZVKpI2c2-0nHTEggS4q8yTRpO0YHwIb1iqRvidOBd3uMe_wTYDH9OfinqfnCTv9HdNuMHvdBf6rs4PlDCMq-s03BTCP9OhE3MXfaCE_FNbvdx8uHZjCz9FsV7g5dhIQ6ejC8SUbJONOiJDBuw0NcwSckP3V3FqmF2GV8UnklxXqbPfaFSu89w9e7dtvMYRGeDTjeWnWuwKzQWbZmUjZVq5I&__tn__=*NK-R)
؟!

\-

[<u>\#أنا_على_باب_الجنّا_أدخل_ولّا_استنّى</u>](https://www.facebook.com/hashtag/%D8%A3%D9%86%D8%A7_%D8%B9%D9%84%D9%89_%D8%A8%D8%A7%D8%A8_%D8%A7%D9%84%D8%AC%D9%86%D9%91%D8%A7_%D8%A3%D8%AF%D8%AE%D9%84_%D9%88%D9%84%D9%91%D8%A7_%D8%A7%D8%B3%D8%AA%D9%86%D9%91%D9%89?__eep__=6&__cft__%5b0%5d=AZVKpI2c2-0nHTEggS4q8yTRpO0YHwIb1iqRvidOBd3uMe_wTYDH9OfinqfnCTv9HdNuMHvdBf6rs4PlDCMq-s03BTCP9OhE3MXfaCE_FNbvdx8uHZjCz9FsV7g5dhIQ6ejC8SUbJONOiJDBuw0NcwSckP3V3FqmF2GV8UnklxXqbPfaFSu89w9e7dtvMYRGeDTjeWnWuwKzQWbZmUjZVq5I&__tn__=*NK-R)
؟!

\-

[<u>\#الكفّ\_السابق_سابق</u>](https://www.facebook.com/hashtag/%D8%A7%D9%84%D9%83%D9%81%D9%91_%D8%A7%D9%84%D8%B3%D8%A7%D8%A8%D9%82_%D8%B3%D8%A7%D8%A8%D9%82?__eep__=6&__cft__%5b0%5d=AZVKpI2c2-0nHTEggS4q8yTRpO0YHwIb1iqRvidOBd3uMe_wTYDH9OfinqfnCTv9HdNuMHvdBf6rs4PlDCMq-s03BTCP9OhE3MXfaCE_FNbvdx8uHZjCz9FsV7g5dhIQ6ejC8SUbJONOiJDBuw0NcwSckP3V3FqmF2GV8UnklxXqbPfaFSu89w9e7dtvMYRGeDTjeWnWuwKzQWbZmUjZVq5I&__tn__=*NK-R)

\-

حدّ كلّمني امبارح سألني السؤال ده

قدّامي فكرة - محتاج أثبت ملكيّتي ليها

وقدّامي فرصة لتصنيع الفكرة دي بالشراكة مع رجل الأعمال
الفلانيّ ( من اللي بيطلعوا في التليفزيون )

\-

أيّهما أولى

الحفاظ على الفكرة - أم الحفاظ على الفرصة ؟!

\-

قلت له بكلّ ثقة - نفّذ الفكرة مع رجل الأعمال فورا - وما
تضيّعش وقت في إثبات ملكيّتها

\-

الفكرة هتيجي غيرها فكرة واتنين وتلاتة

لكن الفرص أكثر ندرة من الأفكار

\-

كتبت قبل كده بالسرد الطويل والتفصيل المملّ عن خطأ نظريّة (
الفرصة بتيجي مرّة واحدة )

الفرص بتيجي كتير

\-

لكن الأفكار أكتر

فلو قدّامك فكرة - وفرصة - إعرف إنّ الفرصة أقيم - لإنّ الفرص
أكثر ندرة من الأفكار

\-

تخيّل سيناريوهين

\-

1 - إختارت أحافظ على الفكرة - فالفرصة ضاعت

أو

2 - اختارت أغتنم الفرصة - فالفكرة اتسرقت

\-

وتعالى نبصّ على نفسنا كمان سنة

\-

هتلاقي السيناريو الأوّل واحد قاعد ع القهوة بيقول لصاحبه -
عارف فكرتي اللي خدت بيها براءة اختراع - كان قدّامي فرصة أنفّذها مع فلان
الفلانيّ - لكن على ما سجّلت براءة الاختراع كان هوّا نسي الموضوع

\-

في السيناريو التاني - هتلاقي واحد قاعد مع أصحابه ع
القهوة بيقول لهم - عارفين المشروع اللي أنا بنفّذه دلوقتي مع رجل الأعمال
الفلانيّ - وبيدّيني 20 % فقط من أرباحه - كنت المفروض آخد 80 % - لإنّ الفكرة
فكرتي أصلا - بسّ للأسف أنا ما لحقتش أسجّلها - كنت خايف الفرصة تضيع

\-

إختار إنتا أيّ السيناريوهين أفضل !!!

\-

قلت قبل كده نصيحة - وما شرحتهاش بالتفصيل الكافي - فخلّيني
أشرحها دلوقتي

\-

قلت (
[<u>\#البداية_الخاطئة_قرار_صحيح</u>](https://www.facebook.com/hashtag/%D8%A7%D9%84%D8%A8%D8%AF%D8%A7%D9%8A%D8%A9_%D8%A7%D9%84%D8%AE%D8%A7%D8%B7%D8%A6%D8%A9_%D9%82%D8%B1%D8%A7%D8%B1_%D8%B5%D8%AD%D9%8A%D8%AD?__eep__=6&__cft__%5b0%5d=AZVKpI2c2-0nHTEggS4q8yTRpO0YHwIb1iqRvidOBd3uMe_wTYDH9OfinqfnCTv9HdNuMHvdBf6rs4PlDCMq-s03BTCP9OhE3MXfaCE_FNbvdx8uHZjCz9FsV7g5dhIQ6ejC8SUbJONOiJDBuw0NcwSckP3V3FqmF2GV8UnklxXqbPfaFSu89w9e7dtvMYRGeDTjeWnWuwKzQWbZmUjZVq5I&__tn__=*NK-R)
)

\-

يعني إيه ؟!

\-

يعني خد خطوة - لو غلط - هتعرف قدّام إنّها غلط

لكن - لو فضلت قاعد - وخايف - وما خدتش الخطوة - هتعرف إيه
قدّام ؟!

ولا حاجة

\-

البداية الخاطئة - تليها البداية الصحيحة

فإذن - قرار البداية كان صحيحا

\-

لكن - عدم البداية - هتليه إيه ؟!!

\-

إزّاي بتقول ده وانتا بتاع دراسات - شغلتك إنّك تدرس وتقول
نبدأ ولّا لأ ؟!

\-

ما هي المفاجأة حضرتك إنّي بقول لك ده وانا بتاع دراسات -
يبقى كلامي المفروض تصدّقه أكتر

\-

الدراسة - مهما عملت فيها - مش هتقدر تعطيك قرار نهائيّ -
لازم بيتبقّى جزء المخاطرة

فمهما أنا عملت - بيفضل قرار البداية في إيد المستثمر - مش
في إيدي أنا

فلو المستثمر ما عندوش
[<u>\#روح_البداية</u>](https://www.facebook.com/hashtag/%D8%B1%D9%88%D8%AD_%D8%A7%D9%84%D8%A8%D8%AF%D8%A7%D9%8A%D8%A9?__eep__=6&__cft__%5b0%5d=AZVKpI2c2-0nHTEggS4q8yTRpO0YHwIb1iqRvidOBd3uMe_wTYDH9OfinqfnCTv9HdNuMHvdBf6rs4PlDCMq-s03BTCP9OhE3MXfaCE_FNbvdx8uHZjCz9FsV7g5dhIQ6ejC8SUbJONOiJDBuw0NcwSckP3V3FqmF2GV8UnklxXqbPfaFSu89w9e7dtvMYRGeDTjeWnWuwKzQWbZmUjZVq5I&__tn__=*NK-R) -
يبقى كلّ مجهودي في الدراسة هيروح ع الفاضي

\-

وفرّق بين حاجتين

\-

أنا باعمل دراسات عادة لتجّار أو مستوردين بغرض إنّهم عاوزين
يصنّعوا المنتج اللي بيستوردوه أو بيوزّعوه بالفعل

فتقييم فكرة المشروع بتكون منتهية من الأساس - همّا عارفين
إنّ ده منتج مطلوب وبنستورده وحجم سوقه كبير

وهمّا بالفعل بيستوردوه وبيوزّعوه - مش لسّه بيسألوا دا منتج
عليه طلب ولّا لأ

\-

دا يفرق عن حدّ جاي لي بفكرة جديدة ما حدّش عملها قبل كده
وعاوز يدرس جدواها - باعتذر له - وبوجّهه ل د محمّد حسام خضر - هوّا اللي يقدر
يساعده في حاجة زيّ كده جديدة تماما على السوق - هوّا عدّة الشغل بتاعته غير
عدّة الشغل بتاعتي

\-

نرجع لموضوعي بقى - اللي هوّا المنتجات اللي بتتصنّع بالفعل
قبل كده - وفلان بيستوردها وبيبيعها في مصر - وعاوز يصنّعها - بقول لك لازم
هوّا تكون عنده ((( روح البداية ))) - وإلّا هنشتغل قدّ ما هنشتغل - وهوّا مش
هياخد قرار التنفيذ

\-

عشان كده - بحاول أيّ دراسة بعد ما بتبقى 600 ولّا 700 صفحة
بتشرح تصنيع المنتج من الألف للياء - بحاول أنزل بالمنتج لأبسط أشكال
تصنيعه

\-

لسّه امبارح أو أوّل كنت باتكلّم مع عميل عامل له دراسة حوالي
600 صفحة - إنّنا هنجيب المنتج مفكّك بشكل كامل من نفس المصنع اللي المستثمر
ده كان بيستورد منّه المنتج كامل - هنجيب المنتج مفكّك - وهنجمّعه هنا
بالمفكّات على ترابيزات - وهنبيعه

\-

فدي خطوة بداية - لو قارنتها بحجم الدراسة - هتلاقيها خطوة
هزيلة جدّا

ما صنّعناش أيّ قطعة من قطع المنتج اللي شارحينها بالتفصيل
المملّ في الدراسة

حتّى ما جبناش خطّ التجميع

\-

لكن !! بدأنا !!!

\-

أنا عندي منتج واحد من دراسة بتدرس تصنيع 3 منتجات - منتج
واحد نصنّعه وننزل بيه السوق - أفضل بكتير من الاستطراق في دراسة تفاصيل ال
3 منتجات

\-

منتج واحد ننزل بيه السوق بأقلّ قيمة مضافة - يعني بأقلّ
نسبة مكوّن محلّيّ - أنا موافق

\-

حتّى لو لم يكن لنا من تصنيع المنتج ده إلّا العلبة الورق
اللي هيتحطّ فيها - بسّ نبقى اسمنا نزلنا السوق

ده أفضل بكتير من الاستطراق والتعمّق في تباديل وتوافيق
تصنيع المنتج محليّا - وفي الآخر يقف مسار التصنيع أصلا - ويستمرّ مسار
الاستيراد للمنتج متقفّل متغلّف جاهز

\-

الأسبوع ده كنت بقول كده لمستثمر في مشروع مشابه - قال لي
أنا خايف اعمل الكرتونة هنا حتّى - خايف من جودة الطباعة - لإنّ جودة
الكرتونة عنصر من عناصر تقييم العميل للمنتج قبل ما يفتح الكرتونة
أصلا

\-

وعنده حقّ

أنا كنت في زيارة لمصنع - فصاحب المصنع بيقول لي دا
منتجنا - وعطاني الكرتونة

فمسكتها عادي - بدون اهتمام يعني - لإنّها كانت شكلها عادي
جدّا

\-

فتحت الكرتونة - انبهرت !!

\-

قلت لصاحب المصنع - إيه ده - حرام عليك يكون المنتج
بالجودة دي - تحطّه في الكرتونة دي

\-

فحتّى خطوة إنّنا نجيب المنتج مفكّك كامل ونجمّعه - ونحطّه في
كرتونة مصنّعة في مصر - أنا موافق نجيب الكراتين نفسها من برّه - بسّ
نبدأ

\-

البداية الخاطئة - قرار صحيح - كلمة تتعارض مع شغلي كحدّ
بتاع دراسات

لكنّها تتطابق مع عقيدتي كحدّ مؤمن بإنّ البداية أهمّ - وبإنّ
الفرصة أهمّ من الفكرة

\-

البلطجيّ اللي عامل رعب للمنطقة - كان محتاج واحد فقط يقف
قصاده يرزعه كفّ يفرمت له دماغه

لكن للأسف - المنطقة كلّها خايفة منّه

عرفت قيمة الكفّ الأوّل في الخناقة

\-

لسّه ماشي على الطريق النهارده - وواحد بتاع عربيّة ربع نقل
جاي لي من ورا - ومن اليمين - كان هيخبطني

فقام مشوّح لي - قمت مشوّح له - قام ماشي !!

\-

نفس الشخص ده لو كنت عملت مؤدّب معاه - كان كمّل في قلّة
أدبه - ويعاكسك بالصندوق وبتاع

\-

قال الشاعر

والشرّ إن تلقه بالخير ضقت به - ذرعا وإن تلقه بالشرّ
ينحسم

\-

هيّا قلّة - أدب - لاقت قدّامها أدب - هتسوق فيها - لاقت قلّة
أدب - هتتراجع

\-

فكلمة السرّ كانت فين - كانت في مبادئة الشخص المؤدّب ده
بإنّه يقلّ أدبه مرّة - فيكتشف إنّه من زمان بيتقبّل إهانات وهميّة من أشخاص
قوّتهم ظاهريّة فقط

\-

فأنا بقول لك - السوق كده - محتاج أوّل مرّة منّك تتجاوز
فيها
[<u>\#خوف_البداية</u>](https://www.facebook.com/hashtag/%D8%AE%D9%88%D9%81_%D8%A7%D9%84%D8%A8%D8%AF%D8%A7%D9%8A%D8%A9?__eep__=6&__cft__%5b0%5d=AZVKpI2c2-0nHTEggS4q8yTRpO0YHwIb1iqRvidOBd3uMe_wTYDH9OfinqfnCTv9HdNuMHvdBf6rs4PlDCMq-s03BTCP9OhE3MXfaCE_FNbvdx8uHZjCz9FsV7g5dhIQ6ejC8SUbJONOiJDBuw0NcwSckP3V3FqmF2GV8UnklxXqbPfaFSu89w9e7dtvMYRGeDTjeWnWuwKzQWbZmUjZVq5I&__tn__=*NK-R)

\-

صدّقني كبارات السوق في المجال الفلانيّ - كواحيل -
ومديونين - وحالتهم بالبلا

\-

أنا باقعد في استشارات من داخل الشركات - بقول لك - من جوّا
المطبخ - معظم الشركات اللي بتخوّف دي - عندها مشاكل داخليّة الله أعلم
بيها

فإنتا واقف ع الشطّ - وخايف تبلّ رجلك في ميّة السوق

أنا بقول لك إنزل

\-

لا يخفى عليك الإحراج اللي سبّبته المقاومة للنظم العربيّة -
لإنّها أثبتت لهم إنّ العوّ اللي كلّ النظم العربيّة مخوّفة شعوبها منّه - طلع أيّ
كلام - بطل من ورق - وحش من دخّان

ولولا العمالة - كانت الشعوب كلت بطل الورق ده من
بدري

\-

إنتا بسّ كنت محتاج حدّ يثبت لك إنّه بطل من ورق - شبح من
دخّان - وده اللي حاصل على مدار حوالي سنة فاتت

بتشوف الجيش الذي لا يقهر - بتتمسح كرامته من ناس لابسة
شباشب - أو ماشية حافية - وبيتعازموا على بعض مين اللي هيضرب الدبّابة دي -
لأ سيبها لي - طاب خلاص ماشي

\-

من أيّام الكورونا - وأنا شفت نظم العالم قدّ إيه ضعيفة قدّام
فيروس لا يرى بالعين المجرّدة

\-

أمريكا اللي بتقول لنا إنّها طلعت الفضاء - حبست الناس في
بيوتها عشان مش عارفين يعملوا إيه

\-

أمريكا اتلطّشت في فييتنام - ليه ؟!

لإنّهم قابلوا ناس ما شافوش أفلام هوليوود

\-

أفلام هوليوود اللي صنعت أسطورة الجنديّ الأمريكيّ - ما
كانتش لسّه وصلت فييتنام

فالفييتناميّين اتعاملوا مع الجنديّ الأمريكيّ على إنّه إنسان
عادي - مش رامبو

والمفاجأة - إنّه طلع إنسان عادي فعلا

\-

عشان كده بقول لك - البداية الخاطئة - قرار صحيح

\-

أوّل كفّ هترزعه لبلطجيّ الحارة - هيثبت لك إنّه بطل من
ورق

\-

أوّل بيعة هتشتريها وتبيعها في السوق - هتثبت لك إنّه ما فيش
حدّ ماسك حنفيّة السوق في إيده في مجالك

\-

ويقول لك السوق ده ماسكة اتنين تجّار في الموسكي - ما حدّش
يقدر يبيع ولا يشتري خردلة من برّاهم

\-

تنزل وتشتغل - تلاقي نفسك بتبتيع وتشتري عادي - والاتنين
التجّار بتوع الموسكي دول كانوا أسطورة بيتنادروا بيها سوّاقين عربيّات النقل
ع القهوة

\-

عتاولة السوق دول قاعدين يولولوا من العيال اللي عاملة
تطبيقات وبتبيع وتشتري

\-

لا همّا ( كعتاولة ) فاهمين دماغ العيال دي شغّالة ازّاي -
لإنّها سابقاهم بمراحل - فمش عارفين يجاروهم

ورغم ذلك - بيقولوا عليهم ( عيال )

هههههههههه - مين العيال طيّب ؟!

\-

ولا همّا عتاولة فعلا فيقدروا يمنعوهم يبيعوا
ويشتروا

\-

[<u>\#ويفوز_باللذّات_كلّ\_مغامر</u>](https://www.facebook.com/hashtag/%D9%88%D9%8A%D9%81%D9%88%D8%B2_%D8%A8%D8%A7%D9%84%D9%84%D8%B0%D9%91%D8%A7%D8%AA_%D9%83%D9%84%D9%91_%D9%85%D8%BA%D8%A7%D9%85%D8%B1?__eep__=6&__cft__%5b0%5d=AZVKpI2c2-0nHTEggS4q8yTRpO0YHwIb1iqRvidOBd3uMe_wTYDH9OfinqfnCTv9HdNuMHvdBf6rs4PlDCMq-s03BTCP9OhE3MXfaCE_FNbvdx8uHZjCz9FsV7g5dhIQ6ejC8SUbJONOiJDBuw0NcwSckP3V3FqmF2GV8UnklxXqbPfaFSu89w9e7dtvMYRGeDTjeWnWuwKzQWbZmUjZVq5I&__tn__=*NK-R)

[<u>\#ويموت_بالحسرات_كلّ\_جبان</u>](https://www.facebook.com/hashtag/%D9%88%D9%8A%D9%85%D9%88%D8%AA_%D8%A8%D8%A7%D9%84%D8%AD%D8%B3%D8%B1%D8%A7%D8%AA_%D9%83%D9%84%D9%91_%D8%AC%D8%A8%D8%A7%D9%86?__eep__=6&__cft__%5b0%5d=AZVKpI2c2-0nHTEggS4q8yTRpO0YHwIb1iqRvidOBd3uMe_wTYDH9OfinqfnCTv9HdNuMHvdBf6rs4PlDCMq-s03BTCP9OhE3MXfaCE_FNbvdx8uHZjCz9FsV7g5dhIQ6ejC8SUbJONOiJDBuw0NcwSckP3V3FqmF2GV8UnklxXqbPfaFSu89w9e7dtvMYRGeDTjeWnWuwKzQWbZmUjZVq5I&__tn__=*NK-R)

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVKpI2c2-0nHTEggS4q8yTRpO0YHwIb1iqRvidOBd3uMe_wTYDH9OfinqfnCTv9HdNuMHvdBf6rs4PlDCMq-s03BTCP9OhE3MXfaCE_FNbvdx8uHZjCz9FsV7g5dhIQ6ejC8SUbJONOiJDBuw0NcwSckP3V3FqmF2GV8UnklxXqbPfaFSu89w9e7dtvMYRGeDTjeWnWuwKzQWbZmUjZVq5I&__tn__=*NK-R)
