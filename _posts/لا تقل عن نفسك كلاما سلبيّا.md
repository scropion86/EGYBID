---
layout: post
title: "لا تقل عن نفسك كلاما سلبيّا.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWdGwMzy4FyD_jlibuSktk7YfpvWWF8sraGZYK6Dk7RMc5_K5vdFQrT_B6l9ePUGvral6DcBqr5b_cLwbmv0eiFV8LZfVCb8ZQHvfbWZcp7Pi6KvV0Hhjchy1SzBu0Lr_S4-2oXIec6ZMqn_7M-mNAquI2B88KNCRksxHwILnISwQ&__tn__=*NK-R)

.

احترس تقول كلام سلبي عن نفسك في رسائلك بخصوص
البيزنس

في أحسن الأحوال لو اللي بتكلمه محترم . فانتا بتقلل
اهتمامه بيك

ولو مش محترم . فانتا بتقول له أنا فريسة

.

كلمة زي ( أنا تايه ومش عارف أعمل إيه . وعاوز
نصيحتك )

لو اللي قدامك مش محترم وشافك تايه . متوقع منه يعمل معاك
إيه ؟!

.

كلمة زي ( المبلغ اللي معايا قليل )

لو اللي قدامك محترم . متوقع منه يعمل لك إيه . يكمل لك
المبلغ من جيبه مثلا ؟!

.

كلمة زي ( أنا ما أعرفش أي حاجة عن الموضوع الفلاني
)

لو اللي قدامك محترم . فانتا بتقول له . مطلوب منك تمشي
معايا من تحت الصفر

ولو مش محترم . فانتا بتقول له . أنا سهل جدا يتنصب عليا
في أي مرحلة من مراحل المشروع

.

كلمة زي ( أنا جربت كتير وفشلت )

لو اللي قدامك محترم . فانتا بتقول له . أنا هافشل تاني .
فهيخاف يدخل معاك في شغل

ولو مش محترم . فانتا بتقول له . أنا متقبل الفشل . فهينصب
عليك . ولما فلوسك تضيع . يقول لك ما إنتا السبب في الفشل

.

انتبه لهذه الكلمات . وما يشابهها . في كلامك في البيزنس .
وغير البيزنس
