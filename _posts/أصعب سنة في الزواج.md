---
layout: post
title: "أصعب سنة في الزواج.md"
date:   2024-07-21T00:00:01+03:00
author: "Mahmoud"
category: "3 - الأسرة"
---
ماشي النهارده لقيت واحد بيقول لواحد

أصعب مرحلة في الجواز هيا المرحلة الأولى

كان هاين عليا أقف وأقول له لأ

بس قلت ليشتمني ولا حاجة

.

المهم

أصعب مرحلة في الجواز هيا المرحلة التانية

لما يزول رحيق السنة الأولى

إنتوا بتبقوا قبل الجواز طالعين الزحليقة

يوم الفرح بتبقوا على قمة الزحليقة

في اول سنة من الجواز . بتتزحلقوا

.

دي السنة الأولى

لحد ما تترزعوا في الأرض بعد السنة دي

وتبتدي تظهر المشاكل

هيا المرحلة دي بقى !!!

.

يا إما هتكونوا عاقلين وهتستوعبوا بعض

يا إما شيطانكوا هيركبكوا وهتركبوا دماغكوا وهتبقى وقعتكوا
طين

.

الحب زي أسنان الطفل

لازم تقع . ويطلع له أسنان جديدة

دي اللي بتكمل معاه

.

فالحب اللي قبل الخطوبة وفي أول الجواز ده خيال

زي الأسنان اللبنية

بتقع سنة سنة

.

بس بالعقل بتطلع سنان جديدة

هوا دا الحب الحقيقي . بيعيش يا حبيبي

هوا دا

أيوة دا

هوا دا الحب الحقيقي
