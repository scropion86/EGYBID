---
layout: post
title: "كيف تضمن ولاء العمّال.md"
date:   2024-07-21T00:00:01+03:00
author: "Mahmoud"
category: "5 - إدارة الشركات"
---
باستغرب جدّا من الناس اللي بتقول

أعمل إيه عشان اضمن ولاء العمّال ؟!

\-

حضرتك مش محتاج من العمّال ولاء

حضرتك محتاج منهم شغل

وهمّا محتاجين فلوس

\-

لو حضرتك مش بتعطيهم الفلوس العادلة - يبقى لا شغل ولا
ولاء

لو تخطّينا موضوع الفلوس - وخلاص حضرتك بتعطيهم الأجر
العادل لوقتهم وجهدهم

\-

فالموضوع يمشي بالترتيب التالي :-

\-

أوّلا /

\-

حضرتك تختار ناس مستعدّة للشغلانة - مش تبقى مثلا شغلانة
بدنيّة وحضرتك تجيب ناس ضعيفة بدنيّا

\-

ثانيا /

\-

حضرتك تعطيهم التأهيل اللازم

يعني لو مثلا محتاج محاسب عشان يشتغل في مصنع منتجات
نحاس - فحضرتك المفروض الأوّل تختار محاسب شاطر - بعد كده تعطيه التأهيل
اللازم إنّه يفهم منتجات النحاس دي بتتكوّن من إيه

يعني القطعة بتاخد كام جرام من الخامة - وبيطلع قدّ إيه
هدر - وهكذا

هوّا مش هيتعلّم نسبة الهالك في النحاس في كلّيّة
التجارة

\-

ثالثا /

\-

حضرتك تعمل له نظام يشتغل عليه - يكون واضح فيه المهام
والثواب والعقاب

مش تيجي آخر اليوم تقول الشغل مش عاجبك وخلاص

أيّ شغل تحديدا - وإيه الشكل اللي لو اتعمل بيه يبقى
عاجبك

\-

رابعا /

\-

حضرتك محتاج تتابع وتقيّم وتقوّم العمّال

يعني مش تسيبهم طول الوقت بدون متابعة - وتيجي تشتكي آخر
اليوم إنّ الشغل ما خلصش

ولا تقول لهم شغلكم مرفوض وخلاص - بدون ما تعمل تقييم
وتقول مرفوض ليه

ولا تقول لهم شغلكم وحش وتمشي - من غير ما تقوّمهم - يعني
تقول لهم الصحّ إيه

\-

خامسا وأخيرا /

حضرتك محتاج تكون حاسم

العامل اللي ما يمشيش معاك على النظام ده - مشّيه بحسم -
وهات غيره وغيره وغيره

واقعد بدّل كده لحدّ ما تستقرّ على المجموعة المثاليّة
المناسبة ليك
