---
layout: post
title: "لا تشتّت عميلك"
date:   2024-04-10T00:00:01+03:00
author: "mahmoud"
category: "البيع"
tag: "البيع"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUPbKWjSG9oUcfK-vCJ0gF8j9J-PxEBasxKxH_ICUWF2rhLOLvd3lJUcREZKAZ3mF1wulJJEwZrMSJA3rK0HVtu_cbd7xbOKPlQlggEx2a5mPI0zDAjgZfcNFWz9P8n6T-geEStRqaVdJc6jsdT6P4TG-P7wUu1g1xJFJbrlIeoEU4rPrUsWBuqjzMIxM6BlGw&__tn__=*NK-R)




بلاش تعمل إبداعات في صفحة الفيسبوك أو موقع شركتك تتطلّب
إنّ زائر الصفحة أو الموقع يشغّل دماغه عشان يعرف الرابط بين الإبداع بتاعك
وبين نشاطك التجاريّ

هوّا مش هيشغّل مخّه ويحاول يحلّ اللغز

هوّا هيسيب الإعلان أو الصفحة أو الموقع وهيقلب على اللي
بعده




ما تبقاش مثلا بتبيع ماكينات خياطة - وتقوم حاطط صورة
مغزل

وتقول ما هو أصله قبل الميلاد كانوا بيستخدموا المغزل
لصناعة القماش !!




أو تكون شركة مقاولات - فتحطّ صورة الأهرامات - على أساس إنّ
دي أعجوبة البناء في العالم

هافتكرك شركة سياحة




بلاش إبداعات

حطّ لي رسالة مباشرة

لمّا ابقى أتعمّق في صفحتك أو موقعك أو شغلك عموما - وقتها
إبقى حطّ رسائل مبطّنة براحتك

واقعد انا اشغّل دماغي - وانتا تبهرني - وانا احب فرنسا
وفرنسا تحبّني




لكن في اللقطة الأولى مع العميل - خلّيك مباشر - سطحيّ -
إحذر تطيّر العميل بالفزلكة
