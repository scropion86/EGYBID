---
layout: post
title: "كيف تضاعف مبيعاتك"
date:   2024-04-10T00:00:01+03:00
author: "mahmoud"
category: "البيع"
tag: "البيع"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVZ3RR1Izw-AA5zLcZo-_qKHGT4L5dj8Thc8wKW0RUeSKPzm3nS6sbXLzS9E36C2ci7Raix4Vk1uxCuK7MX7UuDJXYql-ru6U--mqXip5nJ58uotSwcTLQxXB1yyY8i21OUDjZzrMT_a7zy-EXQcAPT0fKHLi-4woO_W3xu5_fIUClraVzb_lFiIcoeybjaOus&__tn__=*NK-R)




[<u>\#كيف\_تضاعف\_مبيعاتك</u>](https://www.facebook.com/hashtag/%D9%83%D9%8A%D9%81_%D8%AA%D8%B6%D8%A7%D8%B9%D9%81_%D9%85%D8%A8%D9%8A%D8%B9%D8%A7%D8%AA%D9%83?__eep__=6&__cft__%5b0%5d=AZVZ3RR1Izw-AA5zLcZo-_qKHGT4L5dj8Thc8wKW0RUeSKPzm3nS6sbXLzS9E36C2ci7Raix4Vk1uxCuK7MX7UuDJXYql-ru6U--mqXip5nJ58uotSwcTLQxXB1yyY8i21OUDjZzrMT_a7zy-EXQcAPT0fKHLi-4woO_W3xu5_fIUClraVzb_lFiIcoeybjaOus&__tn__=*NK-R)




الصورة دي هي خلاصة جلسة استشاريّة لأحد المصانع - دامت
لحوالي 3 ساعات




الموضوع إنّهم بيفكّروا يشتروا خطّ جديد - مع إنّ الخطّ الحالي
شغّال 12 ساعة فقط في اليوم

فقلنا مبدئيّا ما ينفعش نفكّر في شراء خطّ جديد قبل ما نشغّل
الورديّة التانية




زائد إنّ دي صناعة مستمرّة وكمّيّة - فلازم يشتغل 24 ساعة في
اليوم عشان يحقّق الربح الحقيقيّ ليه - حتّى لو مش هيشتروا خطّ جديد




هوّا حاليا بيحقّق ربح جيّد - لكنّه لازم يوصل للتشغيل 24 ساعة
في اليوم بأيّ حال من الأحوال




طيّب - ورديّة تانية - يعني إنتاج مضاعف

وإنتاج مضاعف - يعني بردو مبيعات مضاعفة

هنعملها ازّاي دي ؟!




وهوّا دا موضوع البوست ( كيف تضاعف مبيعاتك )

حضرتك بتبيع 100 وحدة في الشهر - عاوزينهم يبقوا
200




منهجيّة التفكير هنا كالتالي :-




أوّلا /

حضرتك فين في السوق كشريحة ؟

أنا في شريحة B

طيّب

حضرتك محتاج تعرف شريحة A بتبيع
لمين - وتقسم عملاء شريحة A دول لقسمين

A +

و A -




ال A - دول يلزموني

دول ( عزيز قوم ذلّ ) - اللي محتاجين حاجة بمواصفات
ال A وبأسعار ال B

فاحنا هنعطي لهم مواصفات ال A -
ونبيع لهم بأسعار ال B +




كذلك حضرتك محتاج تقسم شريحة C
لـ C + و C -




ال C + دول بردو يلزموني

دول المتطلّعين للارتقاء من ال C
للـ B

فمحتاجين حاجة بمواصفات ال B
وبأسعار ال C

فهنعطيهم حاجة بمواصفات ال B -
وبأسعار ال C +




طيّب أنا ببيع في ال B

وفيه منافسين جنبي بيبيعوا في ال B

إيه رأيك ناخد منهم أرض ؟!

لأ - ما تعملش كده - إنتا كده بتطلق النار على
قدميك




أصل هتعمل كده ازّاي ؟ هتقلّل السعر ؟! تبقى بتضرب شريحة
ال B - اللي هيّا شريحتك أصلا !!




فانتا كده خدت 20 وحدة مبيعات من ال A -

و 20 وحدة مبيعات من ال C +

حلو قويّ

لسّه محتاجين 60




هنا بقى قدّامنا حاجتين كمان




ثانيا /




حضرتك محتاج صناعة
[<u>\#نوع\_عملاء\_جديد</u>](https://www.facebook.com/hashtag/%D9%86%D9%88%D8%B9_%D8%B9%D9%85%D9%84%D8%A7%D8%A1_%D8%AC%D8%AF%D9%8A%D8%AF?__eep__=6&__cft__%5b0%5d=AZVZ3RR1Izw-AA5zLcZo-_qKHGT4L5dj8Thc8wKW0RUeSKPzm3nS6sbXLzS9E36C2ci7Raix4Vk1uxCuK7MX7UuDJXYql-ru6U--mqXip5nJ58uotSwcTLQxXB1yyY8i21OUDjZzrMT_a7zy-EXQcAPT0fKHLi-4woO_W3xu5_fIUClraVzb_lFiIcoeybjaOus&__tn__=*NK-R)




يعني إيه ؟!

يعني تسلسل المبيعات في السوق بتاعك ماشي ازّاي ؟!

والله حضرتك إحنا مصنع بنصنّع خامات وسيطة - وبنبيع للمصانع
الكبيرة اللي محتاجة الخامة دي




جميل جدّا - هل بتبيعوا لتجّار ؟

لأ - جرّبناهم وتعبونا




حلو جدّا - دي فرصة عظيمة




التجّار بيبيعوا لمين ؟

بيبيعوا للمصانع الصغيّرة اللي ما تقدرش تشتري منّنا بشكل
مباشر

فالتجّار بيشتروا من المصانع المنافسة - وبيبيعوا للمصانع
الصغيّرة




حلو جدّا

يبقى كده قدّامنا نفتح باب لبيع 20 وحدة كمان للتجّار -
واعصر على نفسك لمونة في رخامتهم




طيّب - إيه رأيك نتجاوز التجّار - ونبيع للمصانع الصغيّرة على
طول ؟!




لأ - ما تعملش كده

لو جالك مصنع صغيّر من نفسه - مش انتا اللي استهدفته -
وعاوز طنّ أو اتنين - إعطيهوله - لكن بشرطين

أوّلا / البيع كاش فقط

ثانيا / ما يكونش المصنع ده موجود في مساحة جغرافيّة إنتا
ليك فيها وكيل




يعني مثلا إنتا ليك وكيل في محافظة الشرقيّة - ومالكش وكيل
في المنوفيّة

لو جالك مصنع صغيّر من الشرقيّة - ابعته على وكيلك في
الشرقيّة

ولو جالك مصنع من المنوفيّة - بيع له كاش




أنا عاوز 2 تجّار كلّ واحد منهم ياخد 10 وحدات مرّة واحدة -
ويبيعهم هوّا ل 10 مصانع

لكن أنا مش عاوز أبيع ل 20 مصنع صغيّرين - مش عاوز أفتح على
نفسي باب صداع

ولا عاوز أبيع للمصنع الصغيّر آجل - فافتح على نفسي باب
صداع تاني




تمام - كده بعنا 60 وحدة من ال 100 الإضافيّين - فاضل
40




ثالثا /

افتح باب للتصدير

كده تبقى بعت 20 وحدة كمان




يتبقّى آخر 20 وحدة




رابعا /

ودي هنعمل لها
[<u>\#مجال\_جديد</u>](https://www.facebook.com/hashtag/%D9%85%D8%AC%D8%A7%D9%84_%D8%AC%D8%AF%D9%8A%D8%AF?__eep__=6&__cft__%5b0%5d=AZVZ3RR1Izw-AA5zLcZo-_qKHGT4L5dj8Thc8wKW0RUeSKPzm3nS6sbXLzS9E36C2ci7Raix4Vk1uxCuK7MX7UuDJXYql-ru6U--mqXip5nJ58uotSwcTLQxXB1yyY8i21OUDjZzrMT_a7zy-EXQcAPT0fKHLi-4woO_W3xu5_fIUClraVzb_lFiIcoeybjaOus&__tn__=*NK-R)




يعني إيه مجال جديد - يعني عملاء جداد ؟!

لأ - مجال جديد




العملاء الجداد همّا عملاء ما كانوش بيشتروا منّك قبل كده -
لكنّهم عملاء تقليديّين بياخدوا المنتج بتاعك يعملوا بيه نفس اللي بيعملوه
بيه عملاؤك القدام

لكن أنا عاوز نوع جديد من العملاء أصلا - هياخدوا منتجك
يدخّلوه في مجالات مختلفة




مثال /

طول عمرها مصانع الأقمشة غير المنسوجة بتبيع القماش غير
المنسوج لمصانع الجاونات الطبّيّة مثلا

لكنّنا اخترعنا نوع جديد من المنتجات - ألا وهو الشنط
المصنوعة من الأقمشة غير المنسوجة - زيّ الشنط اللي بتشتري فيها التورتة
والجاتوه من محلّات الحلوانيّ




هنا مصانع الأقمشة غير المنسوجة ظهر لها
[<u>\#مجال\_جديد</u>](https://www.facebook.com/hashtag/%D9%85%D8%AC%D8%A7%D9%84_%D8%AC%D8%AF%D9%8A%D8%AF?__eep__=6&__cft__%5b0%5d=AZVZ3RR1Izw-AA5zLcZo-_qKHGT4L5dj8Thc8wKW0RUeSKPzm3nS6sbXLzS9E36C2ci7Raix4Vk1uxCuK7MX7UuDJXYql-ru6U--mqXip5nJ58uotSwcTLQxXB1yyY8i21OUDjZzrMT_a7zy-EXQcAPT0fKHLi-4woO_W3xu5_fIUClraVzb_lFiIcoeybjaOus&__tn__=*NK-R) -
مش مجرّد عملاء جداد هياخدوا القماش يعملوا بيه جاونات
بردو




فانتا محتاج تقعد تمخمخ مع نفسك وتشوف ممكن الخامة بتاعتنا
دي تدخل في إيه تاني غير اللي بتستخدم فيه دلوقتي




أخيرا /

أكيد حضرتك على طرف لسانك دلوقتي التعليق اللي بيقول ( ما
هي سهلة اهي - ما كان كلّ الناس عرفت تضاعف مبيعاتها ) - بسّ خايف تكتبه
لتاخد بلوكّ

ههههههه




الحقيقة إنّها سهلة فعلا - سهلة كنظريّة

لكن الصعب هو تنفيذها




مشكلة النظريّة إنّها تكون مش حقيقيّة - مش عمليّة يعني - يعني
لو طبّقتها مش هتحقّق نتيجة - كده تبقى نظريّة معيوبة




لكن مش مشكلة النظريّة إنّها تكون سهلة - ولا مطلوب منها
يكون تطبيقها سهل




لمّا حضرتك تقول لي ( عاوز اخسّ ) - فاقول لك ( ظبّط أكلك
والعب رياضة )

4 كلمات اهم

روح طبّقهم بقى




ولّا انا مطلوب منّي أقول لك 400 كلمة ؟!

ولّا انا مطلوب منّي اخسّسك بالريموت كونترول وانتا قاعد
مكانك




[<u>\#عرفت\_فالزم</u>](https://www.facebook.com/hashtag/%D8%B9%D8%B1%D9%81%D8%AA_%D9%81%D8%A7%D9%84%D8%B2%D9%85?__eep__=6&__cft__%5b0%5d=AZVZ3RR1Izw-AA5zLcZo-_qKHGT4L5dj8Thc8wKW0RUeSKPzm3nS6sbXLzS9E36C2ci7Raix4Vk1uxCuK7MX7UuDJXYql-ru6U--mqXip5nJ58uotSwcTLQxXB1yyY8i21OUDjZzrMT_a7zy-EXQcAPT0fKHLi-4woO_W3xu5_fIUClraVzb_lFiIcoeybjaOus&__tn__=*NK-R)
