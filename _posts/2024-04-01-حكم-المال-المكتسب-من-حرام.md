---
layout: post
title: "حكم المال المكتسب من حرام"
date:   2024-04-10T00:00:01+03:00
author: "Mahmoud Marzouk"
category: "الربا"
tag: "الربا"
---


دايما بنتكلّم عن حرمة إنّك تروح البنك تاخد قرض - فيبقى
عليك ربا

أو تحطّ فلوسك فيبقى ليك ربا

لكن فيه سؤال قليل ما بيتسأل - وهو ( حكم المال المكتسب من
الربا )

\-

أنا كنت أعرف إنّه الأصل فيه إنّك ( تتخلّص ) منّه - حتّى لا
يستخدم لفظ ( تتبرّع ) بيه - لإنّه مال غير طاهر فلا يدخل تحت مسمّى التبرّع -
حتّى لو هتعطيه لجمعيّة خيريّة مثلا - فده تخلّص مش تبرّع

\-

لكن فيه حالة نادرة جدّا !!

وهي إنّ الشخص اللي حصل على الربا ده ( ما كانش يعرف ) إنّه
ربا - أو كان متخيّل إنّ المال ده حلال

\-

كمثال

شابّ كبر لقى إنّه كان ليه وديعة في البنك بمستحقّات والده
المتوفّي مثلا - وهوّا كان قاصر - ودلوقتي كبر والبنك بيقول له تعالى استلم
الوديعة ( بفوايدها طبعا ) !!!

في الحالة دي - لو الشخص اللي اكتسب المال ده ( فوايد
الوديعة ) ما كانش يعرف إنّها موجودة أصلا

أو بفرض إنّه كان بياخد الربا ده من البنك وهوّا باني رأيه
على فتوى غير صحيحة - ودلوقتي اهتدى لإنّه بقى شايف دا ربا صريح

\-

ففي الحالة دي الفلوس اللي حصل عليها قبل ما يعرف بوجود
الربا - أو قبل ما يعرف إنّ ده ربا - تكون الفلوس دي من حقّه

\-

قال تعالى ( فَمَنْ جَاءَهُ مَوْعِظَةٌ مِنْ رَبِّهِ فَانتَهَى فَلَهُ مَا سَلَفَ
وَأَمْرُهُ إِلَى اللَّهِ )

فله ما سلف - يعني الفلوس اللي حصل عليها قبل معرفة
الموقف - أو قبل الانتباه لحرمة الربا - هي من حقّه

\-

في أوّل تعليق أترك لكم رابطا لفتوى تفصيليّة في
الموضوع
