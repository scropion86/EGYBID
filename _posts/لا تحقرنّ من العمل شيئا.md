---
layout: post
title: "لا تحقرنّ من العمل شيئا.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
لا تحقرنّ من العمل شيئا

لا تحقرنّ من الخطوات تجاه الهدف شيئا

\-

الله يرحمها والدتي كانت تقعد تنقّي رزّ - وتقول لي - نقّي
معايا - الحبّاية اللي هتنقّيها مش هترجع تاني

\-

حكمة بالغة

يعني حتّى مجرّد إنّك تنقّي حبّاية رزّ
-إنتا كده قطعت خطوة بسيطة تجاه تنقية الرزّ كلّه - الخطوة
دي مش هترجع تاني !!

\-

لا تحقرنّ من الخطوات تجاه الهدف شيئا

أكيد كونك تكون عملت خطوة صغيّرة - هو أفضل من إنّك تكون ما
عملتهاش !!

\-

وقديما قالوا - خد من التلّ يختلّ

كانوا يقصدوا إنّ واحد بيصرف فلوس من ثروة كبيرة - أكيد
هتنقص

\-

لكن بردو ممكن تاخدها إنّها معناها إنّه مهما كان الهدف
كبير - زيّ التلّ - وعملت منّه خطوة صغيّرة - فالتلّ ده هينقص - همّك هينقص -
وضغطك الذهنيّ والعصبيّ هيقلّ
