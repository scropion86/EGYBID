---
layout: post
title: "دوائر الفقر والغنى المغلقة.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
فيه فيديو منتشر واحد بيقول فيه إن الفلوس بتروح للي معاه
فلوس

لكن إنتا لو فقير فبلاش تفتح مشروع

لإنك هتزيد فقر وهتتحبس

.

طيب

( ١ )

مبدءيا الكلام ده صح

فيه حاجة اسمها دائرة الفقر والغنى

بتقول باختصار إن اللي معاه فلوس هيكسب فلوس أكتر

والفقير هيفضل فقير

.

طيب بردو

( ٢ )

عشان كده لما عملت فيديو مراحل العمل الأربعة

لسه فيه ناس مصرة تتجاوز المراحل دي وتبقى رجل أعمال من
أول يوم

شوف الفيديو

.

طيب

( ٣ )

عشان كده لما قلت إنه مهم تدرس جزءية كيف يفكر
الأغنياء

لإن الفقر ( فقر فكر ) بالأساس

.

إنتا بتتعامل في الفلوس غلط لإن أهلك كانوا فقراء فعلموك
الطريقة الخاطئة للتعامل مع الفلوس

لإنهم ما كانوش يعرفوا الطريقة الصحيحة

لإنهم كانوا فقراء

دائرة مغلقة . مش هيكسرها إلا إنك تستسلم لوجود فكرة فروق
التفكير بين الأغنياء والفقراء . وتبتدي تتعلم ده

وفي محاضرة ( كتب البيزنس ) ذكرت لك الكتب اللي تقرأها في
المجال ده

.

إنتا دلوقتي كفقير هتطلب مني لينك المحاضرة

لإن دي طريقة تفكيرك

إنك عاوز حد يجيب لك لينك المحاضرة بدل ما تدور عليه
إنتا

.

وأنا مش هجيب لك لينكات حاجة

.

طيب

( ٤ )

عشان كده لما بسأل أول سؤال لأي حد عاوز يعمل مشروع بقول
له معاك كام

بيزعل

ولما بقول أنا ما باتعاملش في مشاريع أقل من مليون جنيه
بيعتبروني متكبر

المرة الجاية هاتواضع وألبسك ف الحيطة حاضر

عشان تتبسط مني ومن تواضعي

.

( ٥ )

عشان كده لما بقول لك ما تاخدش تمويل من حد

واشتغل موظف

الناس بتزعل

.

ما إنتا لو خدت فلوس من حد هتضيعها

وهتتحبس

لإنك ما اتعلمتش تدير الفلوس بالتدريج

.

لو خدت عربية من حد وإنتا ما بتعرفش تسوق

هتعمل حادثة

بسيطة اهي

فما تاخدش فلوس من حد وإنتا ما بتعرفش تديرها

حتى لو كنت متخيل إنك بتعرف . ده خيال

والبنك أسوء وأضل سبيلا

.

لو كنت اتبعت مراحل العمل الأربعة

كنت اتعلمت بالتدريج

.

للأسف الناس بتحب الكدبة الحلوة عن الحقيقة المرة
