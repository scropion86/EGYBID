---
layout: post
title: "الحقّ والفضل"
date:   2024-04-10T00:00:01+03:00
author: "mahmoud"
tag: "مفاهيم متقاربة"
category: "مفاهيم حياتيه"
---


من الغباء إني أكون بكلمك

عن الحقوق والواجبات

فإنتا تكلمني عن الود والفضل

.

أنا لو عاوز أكلمك عن الود والفضل

هاسألك عن الود والفضل

.

لكن

طالما بكلمك عن الحقوق والواجبات

فأنا أقصد أقول لك

تجاوز الود والفضل

وكلمني عن الحقوق والواجبات

.

تخيل زوج وزوجة بيسألوك

هل خدمة الزوجة لأم الزوج واجبة ولا لأ

فتقوم إنتا بسلامتك تكلمهم عن الود والبر

وفيه دباديب بتقع منك وإنتا بتتكلم

.

إنتا متخيل إن الزوج والزوجة دول امبارح

كانوا بيسألوا بعض

يا ترى خدمة الزوجة لأم الزوج من البر ولا لأ

فواحد منهم قال إنه من البر

والتاني قال لا ده من الفجور

واختلفوا

فجم ليك يسألوا فضيلتك

يا ترى الموضوع ده من البر ولا الفجور ؟!

.

إنتا متخيل إن خناقة إمبارح بينهم

كانت عن كده ؟!

إنتا محشش لو تخيلت كده

.

اللي حصل

إن دول اتنين تجاوزوا مرحلة الود والبر

وبيسألوك عن الحقوق والواجبات

.

فلو إنتا عارف الحقوق والواجبات

اتفضل جاوب

مش عارف قول مش عارف

.

لكن ما تسيبش القضية الأصلية

وتتكلم عن قضية تانية

.

الحقوق والواجبات دي قضية

والبر والفضل ده قضية تانية

.

وعادي جدا إن إنسان

يطلب النزول لمرحلة الحقوق والواجبات

ومش من حق حد يلومه على كده

.

أمال الحقوق والواجبات اتخلقت ليه

لو مش هنستخدمها في مرحلة ما ؟!

ما نلغيها وخلاص ونمشي بالحب

.

لو اتنين لسه ما تخطوش

مرحلة الود والفضل

كلمهم عن الود والفضل

.

لكن

( وانتبه للفقرة اللي جاية دي )

إنك تحول الفضل لواجب

فده جرم كبير

لا يختلف عن

تحويل الفرض الشرعي لمستحب

.

يعني تخيل واحد سألك عن صلاة الظهر

فقلت له دي سنة

متخيل الجريمة ؟!

.

طيب

تخيل إن واحد سألك عن سنة الظهر

فقلت له دي فرض

دي نفس الجريمة

.

الضلال مش بس إنك تحول الفرض لفضل

من الضلال أيضا إنك تحول الفضل لفرض

الإتنين ضلالية

والاتنين عاوزين يظلموا

.

اللي عاوز يحول

خدمة الزوجة لأم الزوج لفرض

ده مش طيوب ولا حاجة

.

هوا عاوز يحولها لفرض

عشان يخلع

ويسبب مراته تشيل خرا أمه

.

حرفيا مش كناية

ولا إنتا فاكر إنه بيطلب من زوجته

تعمل لأمه شاي

فزوجته مش عاوزة تعمل شاي ؟!!!

.

لو إنتوا مش عايشين في الحياة

وما شفتوش الحالات دي

خليكوا ساكتين وبطلوا مناهدة

.

الابن البار ده

مش مستعد يمسح لأمه خراها

في آخر أيامها

فبيحارب عشان يلبس الحق بالباطل

والباطل بالحق

عشان يخلع

ويسبب مراته هيا اللي تشيل الخرا ( حرفيا )

.

أحسن تكون فاكر

إنه بيقول كده من باب البر ولا حاجة

سو كيوت

.

الرحمة المخالفة للشرع

هي ظلم

مهما أقنعت نفسك المريضة

إن الرحمة في مخالفة الشرع

.

قال الشاعر

ووضع الندى في موضع السيف بالعلا

مضر كوضع السيف في موضع الندى

.

يعني هيا نفس الجريمة

سواءا كان الموقف محتاج حسم وإنتا تهاونت

أو كان الموقف محتاج تهاون وإنتا تشددت

.

ما ينفعش أكون باكلمك عن موقف

فإنتا تجاوب عن موقف تاني

.

ما ينفعش واحد يكون خابط واحد بالعربية

فإنتا تكلمهم عن ( التسامح )

.

لو بتفهم في السواقة قول مين اللي غلطان

عاوز تتكلم عن التسامح

اركب عربيتك وغور في داهية

.

إحنا لو مقررين نتسامح

كنا نزلنا سلمنا على بعض

واتطمننا على بعض

ومشينا

.

لكن معنى إننا واقفين ماسكين في بعض

إننا عاوزين حد يفصل بيننا

مش عاوزين حد يشعر لنا هنا

.

ومحاولتك لفرض التسامح هنا

هي ظلم

.

ظلم لواحد كان عاوز حقه

وإنتا أجبرته بسيف الحياء

واضطريته لخسارة حقه

تبقى رحمة من أي اتجاه دي ؟!!!

دي الرحمة بتاعتكوا إنتوا يا ضلالية

.

عندك كلام مناسب للموقف اتفضل قوله

ما عندكش . اسكت . وتبقى مشكور

.

تعريف الكلام أساسا

هو اللفظ ( المفيد )

.

قال الشاعر

كلامنا لفظ ( مفيد ) كاستقم

واسم وفعل ثم حرف الكلم

.

فالكلام لو مش هيكون مفيد

تحول ل ( صوت )

زي صوت البرق أو صوت الهدهد

لكنه مش ( كلام )

.

كقول الشاعر

وكأننا والماء من حولنا

قوم جلوس حولهم ماء

.

أو كقول الشاعر

شهداء ٢٥ يناير

ماتوا ف أحداث يناير

ماتوا وفارقوا الحياة

.

ده لفظ غير مفيد

صوت

مش كلام

.

فإنتا لما حد يسألك عن الحقوق والواجبات

فتكلمه عن الود والفضل

فإنتا بتقول ( صوت ) مش ( كلام )

.

للأسف معظم الناس عايشة في الحياة تايهة

بتقول أي كلام في أي مواقف وخلاص

المهم ما اقعدش ساكت زي الأنبوبة

هيقولوا عليا حمار

.

فتقول أي تخريف بقى

المهم يكون شكله حلو

بدون حساب يا ترى

هوا ده الكلام المناسب للموقف ولا لأ

.

وبيظنوا إنه طالما الكلام شكله حلو

يبقى حلو

.

الناس دول لو لقوا واحد عنده غيبوبة سكر

هيأكلوه سكر

لإن السكر ( طعمه حلو )

بهايم
