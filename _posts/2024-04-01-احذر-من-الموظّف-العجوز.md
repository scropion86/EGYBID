---
layout: post
title: "احذر من الموظّف العجوز"
date:   2024-04-10T00:00:01+03:00
author: "Mahmoud Marzouk"
category: "إدارة الشركات"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXkMiSpjgFVeBWrL6w0ZMlynxDPGburXbQGvzhxi6KNecHaXfQyqbx9gvfTLm-_cOr6vd9FI1w-NnOz95slqaE5E1ZpWbPz7Nb9ZVohfSGvlK2qlH4VkhubAOn3mulXC-hKNLh7ViVPkQCflrPXG64c&__tn__=*NK-R)

.

احذر من الموظف العجوز في شركتك

الموظف العجوز بيكون عنده فكرة مفادها ( أنا عملت إنجازات
كتير طول حياتي )

فبيكون ( مش فارق ) معاه يعمل إنجازات جديدة

.

دا بغض النظر عن إن اللي فات دا ما كانش إنجازات ولا
حاجة

واللي جاي مش إنجازات بردو

دا شغلك عادي

مطلوب منك مثلا تسجل بيانات مشتري جديد

الموضوع ما فيهاش صولات وجولات عشان ترد على تليفون وتسجل
بيانات مشتري

.

ورغم ذلك !!!

هتلاقي الموظف العجوز مش مهتم بتسجيل بيانات العميل
الجديد

أصل أنا ياما عملت

وفاكر أيام العراق

عملنا أحلى شغل في العراق دي والله

وأحلى فلوس

أصل صدام كان بيحب المصريين

.

في حين إن المتصل واقف عطلان الناحية التانية

والشركة واقفة ما بتبيعش الناحية ديت

والموظف راضي عن نفسه وضميره في السحاب

وصاحب الشركة مش عارف المبيعات واقفة ليه
