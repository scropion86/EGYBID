---
layout: post
title: "التخزين مقابل التدوير"
date:   2024-04-10T00:00:01+03:00
author: "mahmoud"
category: "إدارة الشركات"
---


كتبت بوست بقول فيه إن الصح هو تقليل المخزون لأقل قدر
ممكن

.

فأكتر من حد علق بإن اللي كان عنده مخزون السنة اللي فاتت
. كسب فيه أكتر مما كسب من شغله الأساسي

.

يعني كان عنده مخزون بمليون جنيه . بقت قيمته ٢ مليون جنيه
. كسب فيه مليون جنيه

.

بينما شغله الأساسي نفسه . ممكن يكون كسب نصف مليون
فقط

.

فطبعا الناس دول خدوا بلوك

لإنهم بيسألوا سؤال استنكاري . وليس استفهامي

واحنا متفقين إن السؤال الاستنكاري يساوي بلوك

.

أنا مش عارف ازاي حضرتك اعتبرت المخزون أبو مليون . لما
بقى سعره ٢ مليون إنه كسب !!

.

كسب ازاي يعني ؟!

.

هل حضرتك هتبيع المخزون اللي عندك . وتروح تستشهد
خلاص

ولا هتبيع المخزون . أو هتصنعه . وتشتري مكانه مخزون جديد
؟!

المخزون الجديد هتشتريه بكام ؟!

.

هوا حضرتك كان عندك مثلا طن قمح قيمته ألف جنيه . وبقى
عندك طنين قمح ؟!

لو كده . تبقى كسبت طبعا

.

ولا انتا بقى عندك نفس طن القمح . بس سعره بقى بألفين جنيه
؟!

.

إذن فحضرتك تمتلك طن قمح زي ما هوا

بس بدل ما كان سعره ألف جنيه . بقى سعره ألفين

.

السعر دا وهم . مجرد رقم

.

وإلا يبقى حضرتك لو بتقبض ٥ آلاف جنيه

فانتا مرتبك ١٠٠ ضعف مرتب جدك اللي كان بيقبض ٥٠
جنيه

.

الحقيقة إن جدك مرتبه أكبر من مرتبك

لإن القوة الشرائية لمرتب جدك ( القيمة ) أكبر من قيمة
مرتبك

.

يعني إيه القوة الشرائية . أو قيمة العملة ؟

.

خلينا نسأل

هل لما طن القمح بتاعك بقى بألفين جنيه . لما تبيعه وتمسك
الألفين جنيه دول في إيدك . هتعرف تشتري بيهم ضعف اللي كنت بتشتريه السنة
اللي فاتت بألف جنيه ؟!

لأ طبعا

.

لإن الحاجات اللي السنة اللي فاتت كانت بألف جنيه . هيا
كمان بقت بألفين جنيه السنة دي

.

ولا هوا زيادة السعر دي نزلت على مخزونك انتا لوحدك .
وباقي الناس أشرار مخازينهم ما غليتش ؟!!

.

فحضرتك لما تعتبر نفسك كسبت في المخزون . تبقى بتستعبط .
فهتاخد بلوك

.

تخزين البضاعة نفسه لم يكسب شيئا

.

اللهم إلا ممكن يكون كسب ٥٠ أو ١٠٠ ألف فقط مكسب رأسمالي .
وهو الارتفاع الحقيقي في قيمة المخزون . وليس سعره

السعر مجرد رقم . المهم القيمة

.

بينما الشغل اللي كسب ٥٠٠ ألف في السنة

فدا مكسب حقيقي

وهقول لك كمان . بحسابات التضخم . ف ال ٥٠٠ ألف دول يساووا
٣٠٠ ألف

ولو

بس دول ٣٠٠ ألف مكسب حقيقي

.

بينما المليون بتاع المخزون . قيمته الحقيقية ٥٠ أو ١٠٠
ألف فقط

يبقى مين اللي كسب . الشغل ولا المخزون ؟!!

.

وبعدين أساسا دا سؤال عيب يتسأل

عيب تسأل مين اللي بيكسب أكتر . الشغل ولا المخزون
؟!!

.

ال ٥٠٠ ألف مكسب الشغل . ممكن تطلعهم على جنب . تصرفهم .
تكبر بيهم الشركة . تعملهم طيارات ورق . براحتك

دا مكسب حقيقي مسكته في ايدك

.

لكن المليون المكسب اللي في المخزون ده . دا مكسب وهمي .
مكسب على الورق فقط

.

حضرتك ما تقدرش تسحب مليون جنيه من خزنة الشركة . وتقول دا
مكسب السنة اللي فاتت من المخزون

جرب تعملها كده وشوف هتكمل شغل ازاي !!

.

يا ريت الناس تبطل تتفرج على التليفزيون

وتتفرج على حاجة مفيدة في الاقتصاد أو البيزنس

.

بدل ما مستوى كلام الناس على صفحات بتعتبر صفحات بيزنس .
بقى نازل لهذه الدرجة من السفاهة الاقتصادية
