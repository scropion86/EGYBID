---
layout: post
title: "اشتري قسط.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVbcu9d-0Ez8ZktK0lT7Yis9hsgdjYtzmBPG5drj8vsR9PDaa6-Cy4Zlr-avBLvnp54AlT_AuAgCv3OVyePKvgx6cotTOLn_pCd3o7m8z5Lff-qiX61NsWRdvgXbxHwUsqpuaamvJPVG5HRSJX4uOLGRGOD3XOopbygAxawJdwazg&__tn__=*NK-R)

.

اشتري قسط

.

كتبت نصيحة ضمن مجموعة نصائح بتقول ( لو معاك ثمن الشيء
اشتريه قسط )

ولو مش معاك ثمنه . ما تشتريهوش . لا قسط ولا كاش

.

أولا . ملحوظة

النصائح على الصفحة موجهة بالأساس لأصحاب المصانع

وإن كانت تصلح أيضا للاستخدام المنزلي

.

نرجع للموضوع

لو حضرتك معاك ثمن منتج . ب ١٠٠٠ جنيه مثلا

وقدامك إنك تشتريه قسط ب ١٢٠٠ جنيه على مدار سنة

نسأل الأول . هل معاك ال ١٠٠٠ أو ال ١٢٠٠ ؟

أيوه معاك

يبقى اشتري المنتج قسط

.

لو مش معاك . ما تشتريش المنتج قسط

يعني لو القسط ١٠٠ جنيه . وانتا معاك ٥٠٠ جنيه . ما تشتريش
المنتج بردو

.

طيب وبأي منطق تقول إني اشتري حاجة ب ١٢٠٠ بدلا من ١٠٠٠
؟!

وهنا نيجي لمفهومين مهمين

.

أولا

ال ١٢٠٠ جنيه دول على مدار السنة قيمتهم زي ال ١٠٠٠ جنيه
كاش دلوقتي

مش بيحصل تضخم ؟!

.

ثانيا ((( وهو الأهم )))

فيه مفهوم اسمه التدفقات النقدية

يعني لو معاك ١٠٠٠ جنيه دلوقتي . دفعته في المنتج . بقى
معاك صفر

.

لكن !! لو معاك ١٠٠٠ جنيه دلوقتي . ودفعت منهم ١٠٠ جنيه
قسط

فانتا معاك ٩٠٠ جنيه تشتغل بيهم

تكسب منهم ٥٠ جنيه الشهر ده

.

الشهر الجاي معاك ٨٠٠ جنيه . تكسب منهم ٥٠ جنيه
تانيين

وهكذا

.

تيجي آخر السنة تلاقي المبالغ اللي كانت متبقية معاك كل
شهر . حققت قيمة فرق القسط ( ال ٢٠٠ جنيه ) . وحققت زيادة تفضل معاك
كربح

.

أرجع واقول

الكلام على الصفحة موجه في المقام الأول لأصحاب
المصانع

الكلام دا يقدروا يديروه أفضل

لإن عندهم حسابات ومحاسبين

وبيشغلوا الفلوس في بضاعة وإنتاج إلخ

.

لكن بالنسبة لربة منزل مثلا . فممكن يكون الأفضل ليها تدفع
ال ١٠٠٠ جنيه أفضل من ال ١٢٠٠ جنيه

لإنها مش هتشغل لا ٩٠٠ ولا ٨٠٠

.

بالمناسبة

وعلى سبيل النكتة

بتجيلي غرامات على رخصة العربية

ما بادفعهاش بالفيزا دلوقتي

.

ليه ؟!

لنفس السببين

أولا

بعد سنة أو سنتين . ال ٢٠٠٠ جنيه الغرامات دول مثلا .
هتبقى قيمتهم أقل من قيمتهم دلوقتي

.

ثانيا

لو الفلوس تفضل معايا دلوقتي فهو أفضل

التدفقات النقدية يا جماعة
