---
layout: post
title: "تقبّل الخسارة"
date:   2024-04-10T00:00:01+03:00
author: "mahmoud"
category: "علم نفس البيزنس"
tag: "علم نفس البيزنس"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZW_Jpzk_RqR_bkxAQUmQnsUFzHItOOOUadHJRBtH70NhbznwKzUoEUXQ4RINgO2stT9dA9at1RG7UgBBqPW2qCeJa2uKaHwegL-ULpQuJm8qk1RlQIP7ZWf7nJIVlJkDBh7_tz0F8ZMwHZ8WDN-tU1tH7zDL9fhfeWeYW7GmbNhDA&__tn__=*NK-R)

.

من أهم صفات رجال الأعمال . تقبل الخسارة

.

رجل الأعمال زي الصياد . مش متوقع كل ما يرمي السنارة تجيب
سمكة

.

معظم المستجدين على مجال الأعمال . تتوقف حياتهم أمام أول
خسارة

يشعرون بالإحباط . وأحيانا الفشل . وأحيانا فقدان الثقة في
النفس

.

بينما . ومع اكتساب الخبرة في البيزنس . يكتسبون التناحة
الكافية للتعامل مع الخسائر

حاجة كده زي كان عندك إيدز وراح

.

كان فيه شغلانة وباظت

كان فيه اسطمبة واتكسرت

كان فيه مكنة وعطلت

كان فيه بضاعة في المخازن وتلفت

كان فيه فلوس عند عميل ونسيها

.

ما بقتش الحاجات دي ليها نفس الأثر النفسي عليه زي أول
مرة

.

أول مرة اتكسرت لك اسطمبة اعتبرت عيل من العيال هوا اللي
اتكسر

بعد كده تتكسر الاسطمبة عادي . المهم المكنة تمام

إيه ده . المكنة هيا اللي اتكسرت . عادي . المهم الاسطمبة
تمام

.

أول عميل كل عليك فلوس . تقمصت دور رأفت الهجان . ولميت
اصحابك . وجبتوا لمبة من اللي بتنزل من السقف تنور ع الترابية بس دي .
وقعدتوا عملتوا خطة عشان تخطفوا العميل ده وتعذبوه لحد ما يقر ويعترف على
مكان الفلوس

.

بعد كده بقى ممكن العميل ياكل عليك فلوس وعادي

ويكلمك عاوز شغل جديد عادي

تقول له هات الفلوس المتأخرة عندك . وهات فلوس البضاعة
الجديدة . وتعالى استلمها من المخزن عادي

.

يكاد يكون نضج رجل الأعمال يقاس بمقدار التناحة المكتسبة
اللي عنده ضد الفشل

.

فنصيحة لحضرتك

اكتسب التناحة بسرعة . وبلاش دراما
