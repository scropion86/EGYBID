---
layout: post
title: "التمهّل قبل الكلام في الدين.md"
date:   2024-07-21T00:00:01+03:00
author: "Mahmoud"
category: "2 - الدين"
---
لو سمعت عن أيّ موضوع له علاقة بالدين

ما ينفعش تستنكر بسرعة قبل ما تبحث فيه وتقرأ عنّه

لإنّنا في زمن إحنا بعيدين فيه جدّا عن الدين

فعادي جدّا ومتوقّع جدّا إنّك تكون عندك 30 سنة - ولسّه أوّل مرّة
تسمع عن مصطلح معيّن

وعادي جدّا إنّك تكون بقالك 50 سنة بتعمل حاجة غلط

عادي جدّا

وكلّ اللي حواليك هيكون عادي بالنسبة لهم بردو

فما حدّش هيستنكر عليك طول ال 50 سنة دول

وممكن تقعد كده عشر سنين وتموت وهتبقى ميّت على حاجة
حرام

\-

بالمناسبة

الجهل بالحرام لا يجعله حلالا - والجهل بالواجب لا يسقطه
عنك

ممكن نتناقش في هل يا ترى هتاخد ذنب نتيجة للمخالفة ولّا
لأ

\-

وبالمناسبة - بنسبة كبيرة هتاخد ذنب على الحاجة الحرام
اللي بتعملها لو ما كنتش تعرف إنّها حرام

لإنّك ببساطة كنت تقدر تعرف بسّ كنت مطنّش

\-

فيه فرق بين ( الخطأ والجهل )

إنتا مش هتتحاسب على الخطأ - يعني ممكن تسمع آذان بالخطأ
في رمضان قبل المغرب ب 5 دقائق - حدّ جنبك عامل رنّة موبايله آذان مثلا -
فتفطر

دا خطأ

وده ما فيش عليك فيه ذنب - لإنّك مخطأ بدون قصد - وإن كنت
في الحالة دي واجب عليك تعيد الصيام

\-

لكن

ممكن تكون تجهل إنّ الشرب أثناء آذان الفجر من
المفطرات

فتقعد طول عمرك بتشرب لحظة آذان الفجر - ويبقى صيامك دا
كلّه مش مقبول

طب أنا ما كنتش أعرف !!!

أيوه وافرض

ما إنتا كنت تقدر تعرف - بسّ كنت مطنّش

\-

وغالبا أبوك وجدّك وجدّتك كانوا بييجوا لحظة الآدان ويقولوا
لك اشرب يا حبيبي - الشرب لحظة الآدان ما بيفطّرش

فشوف كام جيل كان بيعمل حاجة غلط - وعادي - فما تستغربش
دلوقتي لو بتسمع حاجة غلط - وما تتسرّعش في الاستنكار او الاستهزاء بحاجة
قبل ما تبحث عنها

\-

ما ينفعش تستنكر أيّ حاجة في الزمن ده قبل ما
تراجعها

فما بالك لو ( بتستهزأ بيها ) ؟!!!

\-

أفتكر زمان كان ليّا صديق شعره طويل وجميل

فكنت بهزّر معاه بخصوصه

فكان يقول لي فيه حديث بيقول ( من كان له شعر
فليكرمه )

فكنت أستهزء بيه بردو - والعياذ بالله

كنت صغيّر لسّه وأسأل الله أن يسامحني

لكن دا مثال على الموضوع اللي بنتكلّم فيه

\-

خد نفسك وابحث في الموضوع قبل ما تستنكر - فما بالك لو
بتستهزء

يا عربيّ اليوم - أيّها الأعجميّ

احذر أن تفهم ألفاظ القرآن على ما تفهم به من معانٍ
اليوم

فكثير من الألفاظ قدّ غيّرنا نحن استخداماتها

بل وعكسنا استخدامات بعضها

\-

فمثلا كلمة ( يظنّ ) قد تعني ( يتأكّد )

كذلك كلمة ( يعتقد ) تعني في الأصل ( يتأكّد ) - من
العقيدة

ونحن نستخدم كلاهما الآن بمعنى يشكّ

وكلمة ( قد ) نفسها - تعني التأكّد

\-

فلو قرأت قول الحقّ سبحانه وتعالى ( وظنّوا أن لا ملجأ من
الله إلّا إليه )

ستفهم أنّهم ظنّوا على سبيل الشكّ

بينما هم ظنّوا على سبيل التأكّد

\-

كذلك لو قرأت قوله تعالى ( قد يعلم الله المعوّقين
منكم )

تعني أنّ الله سبحانه وتعالى قطعا يعلم المعوّقين
منكم

بينما نحن نستخدم قد بمعنى الشكّ

\-

كلمة شرى تساوي باع - واشترى تساوي ابتاع

فأنت إن قرأت قول الحقّ سبحانه وتعالى ( وشروه بثمن
بخس )

ستفهم أنّهم اشتروه - بينما هم باعوه

\-

السلم تعني الإسلام وأنت تفهمها بمعنى السلام

فلو قرأت قوله تعالى ( ادخلوا في السلم كافّة ) فمعناها
ادخلوا في الإسلام كافّة

بينما أنت تفهم أنّ معناها ادخلوا في السلام كافّة

\-

الوسط تعني الأعلى

فأنت إن قرأت قوله تعالى ( وكذلك جعلناكم أمّة وسطا ) فهمت
أنّنا أمّة متوسّطة

في حين أنّ معنى الآية أنّنا الأمّة العليا

\-

رجالا تعنى يمشون على أرجلهم

وأنت تفهمها بمعنى رجال أي ذكور

فإذا قرأت قوله تعالى ( وأذّن في الناس بالحجّ يأتوك رجالا )
فهمت أنّ الرجال الذكور سيأتون بينما المقصود منها أنّ الناس ستأتي ماشية على
أرجلها

\-

فاحذر من التسرّع بفهم لفظة على مفهومها الحاليّ قبل أن
تراجع التفاسير وتتأكّد من معنى هذه الكلمة المعنى الأصليّ لها
