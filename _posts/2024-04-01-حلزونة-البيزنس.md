---
layout: post
title: "حلزونة البيزنس"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


[<u>\#حلزونة\_البيزنس</u>](https://www.facebook.com/hashtag/%D8%AD%D9%84%D8%B2%D9%88%D9%86%D8%A9_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZWkmzc13o4w77FDi851oj_P9R7IHtMrD-Y2HtTdVgCfrlOrzmUZOWXFG5E9NCPoMrz7yb6K5ELn9odNJaD97jTcKos14UUHlFELup2mZv4Qi3B4P2alXXgEq3YGwljajzZnYtyy6mYTA-V9b0vanDcGpQXq9jziQH2-R3XliHOdqA&__tn__=*NK-R)

.

البيزنس ليه حلزونة

انتا في الأول بتختار تلفها يمين أو شمال

وهيا بتكمل معاك لوحدها

.

ممكن حضرتك تختار تقدم منتج ذو جودة عالية

تدفع العميل تمن الجودة دي وما تقبلش الفصال

تلتزم مع العميل بخدمة عملاء محترمة

تدفعه تمن خدمة العملاء دي

العملاء السكة يبعدوا عنك

والبشوات يعجبهم شغلك

يشتغلوا معاك

يدفعوا

تكسب

تكبر حجم نشاطك

وتقدم جودة أعلى

بفلوس أغلى

يجي لك عميل من شريحة أقل من شريحتك

يطلب يخفض السعر

ترفض

وتكمل مع العملاء اللي من شريحتك

تكسب أكتر

تقدم جودة أعلى

وهكذا

دي حلزونة

.

فيه حلزونة تانية بيركبها واحد ذكي

بيشتري منتج رخيص

يبيعه لعملاء ضاربهم السلك

يفاصلوا معاه

يقبل الفصال . ويسرق في الميزان

ضحك عليهم ابن اللذينا . مش بقول لك ذكي

يشتري منتجات أرخص

طيب الأرخص مضروب

مضروب مضروب . على قد فلوسهم

هما يعني بيشتروا منتج بربع سعره ومش عارفين إنه مضروب .
ماهم عارفين . هنستعبط

.

ويفضل أخينا الذكي ده يلف مع حلزونة البيزنس

.

[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWkmzc13o4w77FDi851oj_P9R7IHtMrD-Y2HtTdVgCfrlOrzmUZOWXFG5E9NCPoMrz7yb6K5ELn9odNJaD97jTcKos14UUHlFELup2mZv4Qi3B4P2alXXgEq3YGwljajzZnYtyy6mYTA-V9b0vanDcGpQXq9jziQH2-R3XliHOdqA&__tn__=*NK-R)

اختار حلزونتك من البداية
