---
layout: post
title: "52 - مكاسب خسرانة.md"
date:   2024-07-21T00:00:01+03:00
author: "Mahmoud"
category: "تمّ تصويرها"
---
أصعب حاجة ممكن تقنع بيها حد

هيا انه يكون بيكسب

وتقنعه انه بيخسر

.

دا اذا كان هوا بيكون بيخسر

وبيبقي صعب تقنعه انه بيخسر

هتقنعه بيها وهوا بيكسب ؟!

.

واحد بيكسب أقل من الفرصة البديلة

يبقي بيخسر

.

واحد مشغل جزء من أصوله وراكن الباقي

والجزء اللي شغال بيكسب

يبقي بيخسر

.

واحد حاطط فلوسه ف البنك وبياخد فايدة

بيخسر

.

واحد شاري شقة وبياجرها

بيخسر

.

واحد مصنعه بيكسب ومش عامل حساب الاهلاك

بيخسر

.

واحد تاجر بيدور بضاعته ببطء وبيكسب فيها

بيخسر

.

واحد مش عامل حساب خدمة ما بعد البيع

وبيبيع ويكسب

بيخسر

.

واحد بيبيع اجل وكسبان

ومش عامل حساب التحصيل والديون المعدومة

بيخسر

.

واحد بيبيع بسعر أقل من اللي ممكن السوق يتقبله

بيخسر

.

واحد شغال في نشاط موسمي

وفي الموسم بيبقي كسبان

بيخسر

.

واحد مشغل المكن بنصف طاقته

لأنه مش قادر يفتح قنوات لتصريف المنتج

وبيكسب في اللي بينتجه

بيخسر

.

واحد ما بيصدرش

رغم ان ما فيش حاجة تمنعه

بيخسر

.

واحد بيشترى بدون فصال

بيخسر

.

واحد ما بيشتريش الخام

في وقت الموسم ونزول السعر

ويخزنه

بيخسر

.

واحد يقدر ياخد اجل ورغم ذلك بيدفع كاش

بيخسر

.

واحد مشغل موظفين اكتر من اللازم

بيخسر

.

واحد مش شغال 3 ورديات

لأنه مش قادر يسوق لهم

والوردية اللي شغالة بتكسب

بيخسر

.

واحد يقدر يعمل شغل في مصنعه

وبيعمله برا

بيخسر

.

واحد بيشترى منتج محلي

رغم ان المستورد أرخص

بيخسر

.

واحد بيشترى منتج مستورد

رغم ان المحلي أرخص

بس هوا ما دورش علي ده بيتصنع فين محلي

بيخسر

.

واحد مشغل ناس في شغلانة يدوية

ممكن تعملها مكنة

بيخسر

.

واحد ما فاضلش بين الشراء والايجار

لو كان الإيجار في حالته أفضل وهوا اشتري

بيخسر

ولو كان الشراء أفضل وهوا أجر

بيخسر

.

واحد يقدر يعمل إعفاء من الضرائب

وما عملش

بيخسر

.

واحد يقدر يسترد الضريبة ع الصادرات

وما استردهاش

بيخسر

.

واحد يقدر ياخد دعم صادرات وما خدوش

بيخسر

.

واحد يقدر ياخد أرض في الصعيد ببلاش

وما عملش كده

بيخسر

.

واحد هيصدر وما راحش المناطق الحرة

بيخسر

.

واحد جاب المكن ومستلزمات الإنتاج من تاجر

مش من خلال بطاقة المستلزمات

بيخسر

.

واحد اشتري خامات زيادة

بيخسر

.

واحد عنده رصيد كبير ومش بيستثمره

بيخسر

.

واحد خزن دولار كتير والدولار نزل

بيخسر

.

واحد خزن دولار قليل والدولار طلع

بيخسر

.

واحد ماجر محل واجهة وهوا مش محتاج الواجهة

بيخسر

.

واحد يقدر يبيع منتجه بنفسه

ومش بيعمل كده

بيخسر

.

واحد الربح الرأسمالي من أصوله

أكبر من ربحها الصناعي

ومكمل في الصناعة بدل ما يبيع الأصول

بيخسر

.

واحد طلب تمويل اكتر من اللي هوا محتاجه

بيخسر

.

واحد مش بيتفاهم مع المنافس بتاعه علي رفع السعر

أو ع الأقل تثبيته

بيخسروا هما الاتنين

.

كل الناس دي راكبة عربيات وعايشين بشوات

وبيتحسدوا علي مكاسبهم

وهما في الحقيقة بيخسروا
