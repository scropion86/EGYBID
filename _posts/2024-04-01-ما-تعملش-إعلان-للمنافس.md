---
layout: post
title: "ما تعملش إعلان للمنافس"
date:   2024-04-10T00:00:01+03:00
author: "mahmoud"
category: "إدارة الشركات"
---


رنين كاتبة إنّ فرعها في المحلّة فوق أولاد رجب !!!

فكّروني كنت في زيارة لمصنع ورق

مع صديق في مدينة السادات

وبنقول لأصحاب المصنع اعملوا يافطة

فقالوا نكتب عليها بجوار مصنع كذا للورق ؟

لقيت نفسي أنا وصديقيّ في نفس واحد بنقول لهم ( لأ )




ما ينفعش تجيب سيرة المنافس بتاعك في شغلك

ولا حتّي بأنّك تقول إنّك أحسن منّه

أنا فاكر زمان أوّل ما اشتغلت

اشتغلت في توكيل برامج هندسيّة

فكان من التعليمات اللي اتعطت لينا

إنّنا في الكورسات ما نجيبش سيرة البرامج المنافسة
إطلاقا

ولو هنتكلّم عن مزايا برنامجنا

فنقول إنّ برنامجنا أفضل من ( البرامج المنافسة ) في
كذا

وما نقولش اسم البرنامج المنافس نفسه




وفي هذا السياق

نذكر النكتة اللي بتقول إنّ واحد بيقول لخطيبته

صحيح أنا مش معايا فلوس كتير زيّ صاحبي حسن

وما عنديش شقّة كبيرة زيّ صاحبي حسن

وما عنديش عربيّة فخمة زيّ صاحبي حسن

بسّ أنا بحبّك

فقالت له وأنا كمان بحبّك

بسّ كلّمني أكتر عن صاحبك حسن




بالمناسبة

فيه حكم شرعي ينهي الزوجة إنّها توصف ستّ تانية
لزوجها
