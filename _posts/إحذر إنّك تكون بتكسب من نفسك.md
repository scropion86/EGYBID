---
layout: post
title: "إحذر إنّك تكون بتكسب من نفسك.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZU3v0x0TChZ-C_jXV0nimKpe9s1PstQGirDy33FQKMyIGZ9Vwqxi1Z4JHB2CwAiSB7jVimtoWMURWIxy8hdTnWEG9JBPu1AZ83S-WR74bmrnqg28Bj_g59m989L5ROl544ujFrhse3nErZujyA_C8NISB7L9LABay64eoHMRLt5HrSw7KGCOUJzDWVjQCYEwRr62yQNFOsgu3yQKw0p76dh&__tn__=*NK-R)

.

إحذر إنك تكون بتكسب من نفسك

.

من النكت اللي قابلتني في شغلي . أحد عملائي عنده شركة
استيراد . وعنده شركة توزيع

.

شركة الاستيراد بتبيع لشركات توزيع كتير . منها شركته
الخاصة بالتوزيع

.

اتفق مع موظفين شركة التوزيع إنهم يكون ليهم نسبة من صافي
ربح الشركة

.

فرجع له الموظفين بعد فترة قالوا له شركة الاستيراد بتاعتك
بتبيع لنا بسعر غالي . واحنا وصلنا لشركات استيراد تانية ممكن نجيب منها
نفس المنتج بسعر أرخص

.

وبناءا عليه صافي ربح شركة التوزيع هيزيد . فنسبتهم من
صافي الربح هتزيد

.

وده اللي اقصده بالنصيحة دي . إنك ممكن تكون بتكسب مكاسب
وهمية من نفسك

.

زي اللي بيشيل فلوس من جيبه اليمين يحطها في جيبه الشمال .
ومعتبر ثروته زادت عشان الفلوس زادت في جيبه الشمال

.

عشان كده لا أشجع
[<u>\#التكاملات</u>](https://www.facebook.com/hashtag/%D8%A7%D9%84%D8%AA%D9%83%D8%A7%D9%85%D9%84%D8%A7%D8%AA?__eep__=6&__cft__%5b0%5d=AZU3v0x0TChZ-C_jXV0nimKpe9s1PstQGirDy33FQKMyIGZ9Vwqxi1Z4JHB2CwAiSB7jVimtoWMURWIxy8hdTnWEG9JBPu1AZ83S-WR74bmrnqg28Bj_g59m989L5ROl544ujFrhse3nErZujyA_C8NISB7L9LABay64eoHMRLt5HrSw7KGCOUJzDWVjQCYEwRr62yQNFOsgu3yQKw0p76dh&__tn__=*NK-R)
الخلفية أو الأمامية

ولكن أفضل
[<u>\#الانتقالات</u>](https://www.facebook.com/hashtag/%D8%A7%D9%84%D8%A7%D9%86%D8%AA%D9%82%D8%A7%D9%84%D8%A7%D8%AA?__eep__=6&__cft__%5b0%5d=AZU3v0x0TChZ-C_jXV0nimKpe9s1PstQGirDy33FQKMyIGZ9Vwqxi1Z4JHB2CwAiSB7jVimtoWMURWIxy8hdTnWEG9JBPu1AZ83S-WR74bmrnqg28Bj_g59m989L5ROl544ujFrhse3nErZujyA_C8NISB7L9LABay64eoHMRLt5HrSw7KGCOUJzDWVjQCYEwRr62yQNFOsgu3yQKw0p76dh&__tn__=*NK-R)
الخلفية أو الأمامية

.

يعني لو عندك مزرعة دواجن مثلا . ما تعملش مصنع أعلاف .
إشتري العلف من حد تاني

.

معاك فلوس زيادة . كبر نشاطك في الدواجن

.

عاجبك مجال الأعلاف . يبقى اقفل مجال الدواجن واعمل مصنع
علف كبير يبيع ل ١٠ مزارع دواجن

.

معاك فلوس أكتر . أعمل محطة غربلة وتعبئة بقوليات

.

معاك فلوس أكتر وأكتر . إعمل مصنع نسيج

.

ليه ؟!

.

لو انتا شغال في العلف والدواجن

ممكن كفاءة مصنع العلف تكون سيئة . ويكون المصنع بيخسر .
وبيتسرق . بس انتا مش عارف

.

ليه ؟

.

لإن المنظومة ماشية . العلف بيطلع من مصنع العلف على مزرعة
الدواجن وما حدش حاسس بمشكلة

.

لكن

لو هوا مصنع علف بس . وخسر . إنتا هتعرف

لو اتسرق . إنتا هتحس

لو كفاءته أقل من المنافسين . هيبان . هتلاقي العملاء
بيسيبوك ويروحوا للمنافس

.

فانتا بشغلك في العلف والدواجن في وقت واحد . مش حاسس
بمشكلة مصنع العلف

.

على الجانب الآخر . إنتا بتشتري العلف غالي لمزرعة الدواجن
. فبتخسر فرصة تحقيق ربح من شراء علف رخيص

.

ما هو مدير مزرعة الدواجن بتاعتك مش هيفاصل مع مدير مصنع
العلف بتاعك

.

لكن . لو بيشتري العلف من مصنع غريب . هيتفاوض معاه .
وهياخد سعر أحسن . يعني هيحقق لك ربح أكبر

.

الربح ده ما جاش من جيبك اليمين لجيبك الشمال . ولكنه جه
من جيب المورد لجيبك . فده ربح حقيقي

.

المشكلة التانية في التكاملات الأمامية والخلفية . إنها
لما بتطبل . بتطبل ع الكل

.

يعنى لو حصل مشكلة في استيراد الصويا والدرة . مصنع العلف
هيقف . ومزرعة الفراخ هتتضرر

.

فما بالك بقى بإن فيه ناس عندها مصنع علف ومزارع دواجن .
وعندها مجزر آلي

دا كده مش تبقى بتطبل . دي تبقى فرقة بتعزف

.

وللعجب إن اللي عنده الثلاثية دي بيعتبروه عمدة في
المجال !!

ويقرا كلامنا يقول لك دول بتوع كتب ما يعرفوش حاجة عن
الواقع !!

واجع إيه وجع عليك دوار بحاله

.

عشان كده بقول لك لا أفضل التكاملات . لكن أفضل
الانتقالات

.

الانتقال بيكون بسبب زيادة رأس المال وحدوث وفورات في
السيولة بسبب تراكم الأرباح . فتلاقي صاحب مزرعة الدواجن عاوز يريح دماغه
من صداع توريد العلف

.

وبردو بيطمع في هامش الربح اللي بيسيبه لصاحب مصنع العلف .
يقول لك أنا أولى بيه

.

أنا بقول لك سيبهوا له أحسن . واكبر في مجالك . أو انتقل
بالكامل لمجاله

.

وما تخاقش على سلسلة التوريد . العلف هيفضل طول عمره موجود
. سواءا كان عندك مصنع علف أو لأ

.

هيا يعني مصانع العلف هتقفل ؟! ولا هيعملوا علف وياكلوه
هما يعني . ما لازم يبيعوه

.

لو انتا شايف إنهم بيكسبوا أكتر منك . ماشي . إنقل بقى
لقطاع العلف وسيب الدواجن

.

خايف تيجي تطبل على الدواجن . إعمل محطة بقوليات . لإن
الناس لو ما لقيتش فراخ تشتريها . هتشتري بقوليات

.

يبقى اللي كان بيحط ١٠ جنيه في جيبك اليمين للفراخ . و ١٠
جنيه في جيبك الشمال للفاصوليا

لما جيبك اليمين قفل . حط لك ال ٢٠ جنيه في جيبك
الشمال

.

في الأول بتكون بتفكر بس في المكسب

.

بعد ما تحقق المكسب . بقول لك فكر هل المكسب دا حقيقي ولا
لأ . جاي من مكانه الصح ولا لأ . وقد إيه هوا آمن ومستدام

.

وطبعا الأرزاق بيد الله وحده سبحانه وتعالى . ما فيش حاجة
لا آمنة ولا مستدامة
