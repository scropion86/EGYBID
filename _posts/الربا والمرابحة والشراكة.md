---
layout: post
title: "الربا والمرابحة والشراكة.md"
date:   2024-07-21T00:00:01+03:00
author: "Mahmoud"
category: "8 - الربا"
---
الفرق بين الربا والمرابحة والشراكة

\-

الربا /

إنّك تقترض فلوس من البنك - وتروح تتاجر بيها في حاجة -
وترجّع للبنك الفلوس عليها الربا

\-

المرابحة /

إنّ البنك يشتري ليك الحاجة - ويبيعها ليك بسعر أعلى -
تسدّده كلّه بعد سنة - أو تسدّده أقساط

\-

ودا حلال - حتّى لو بسعر أعلى من سعر الشراء

زيّ ما أيّ تاجر بيشتري حاجة بسعر - ويبيعها بسعر
أعلى

أمّال أنا كتاجر شغلتي إيه غير كده ؟!

\-

وبشرط إنّ البنك يكون اشترى الحاجة فعلا - مش إنتا اللي
اشتريت والبنك دفع بدالك !!!

يا خلبوص

ويرجع البنك يستردّ قرضه ليك زائدا عليه الربا

\-

وبشرط إنّ البنك يكون حاز السلعة فعلا ( دخلت في
حيازته )

مش تروح إنتا تشتري منّك للبائع - والبنك دوره يدفع فقط -
بتتخابثي ف التسويرة ؟!

\-

وبشرط إنّه لا يلزمك بشراء الحاجة دي

يعني يكون ممكن بعد ما البنك يشتري الحاجة إنتا تقول له
تؤتؤ مش هاتشريها خلاص

\-

طيّب وأنا كبنك ألبسها يعني ؟!

أيوه البسها - زيّ ما أيّ تاجر بيلبس بضاعة - مش إنتا تاجر
بردو يا خويا ولّا إيه

إوعى تكون بنك زيّ باقي البناكيك ومعلّق يافطة المرابحة كده
لزوم الشغل

\-

وبشرط إنّه يتحمّل مخاطرة نقل وحيازة السلعة دي

يعني لو أثناء نقل الحاجة العربيّة ولعت - يبقى البنك اللي
مسؤول عنها

أثناء وجودها في مخزن البنك المخزن ولع - يبقى البنك مسؤول
عنها

\-

الشراكة /

إنّ حضرتك والبنك تشتركوا في شراء وبيع سلعة ما من
البائع

\-

ويشترط هنا إنّكوا تكسبوا مع بعض وتخسروا مع بعض

يعني لو خسرت - البنك يخسر معاك

\-

ابقى قول كده للبنك كده

بسّ قول كده لموظّفة ستّ في البنك

عشان الرجّالة بيشتموا - وممكن يضربوك - أنا حذّرتك

\-

مش معنى إنّهم كاتبين ع اليافطة قدّام البنك إنّكوا شركاء
النجاح

إنّكوا تبقوا شركاء يعني

أهو كلام ابن عمّ حديت

ما تبقاش قفّوش

\-

إنتا بترابي مع البنك عادي حضرتك في الحالة التالتة

\-

وفي الحالة التانية ( البنوك الإسلاميّة ) إنتا مش بترابح
معاهم ولا حاجة

قلت لك ما تبقاش قفّوش

أهو حوار ابن خالة الكلام ابن عمّ الحديت

أمّال يعني هيقولوا لك إحنا بنوك إسلاميّة وبنرابي

مش تعقل الكلام !!

\-

وبيقولوا بردو إنّهم بيشاركوك زيّ الحالة التالتة

ابقى قول للبنك الإسلاميّ أنا خسرت كلّ فلوس المشروع

وشوف هيقولوا لك إحنا شركاء ولّا لأ

هتلاقي النور اللي ف وشّهم اتطفى يا خال - والنسر طار -
هههههههههههه

\-

ولّا أقول لك !!

ما تيجي نعكسها

تخيّل إنّ همّا اللي قالوا لك إحنا حطّينا فلوسك في مشروع -
وخسرناها كلّها

هتعمل لهم إيه ؟!!!

\-

هتقول لهم عادي إحنا شركاء - والحمد لله إنّها جات على قدّ
الفلوس

ولّا هتقلع لهم ملط في البنك ؟!

\-

قلت لك ما تبقاش قفّوش
