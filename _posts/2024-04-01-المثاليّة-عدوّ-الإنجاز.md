---
layout: post
title: "المثاليّة عدوّ الإنجاز"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXZx56tjBTJW1THtEdLXmkOuFkUhlhY-tCZar-P_4ijJJENv2YGTPdgxfmxpxXAnCN7pGkSaAlNxUpvj9-QCxcZTJtzvCF_OA_wMjcbjXBgXPEHWC8auoGzBAMpXmsJ6SIVwKsLk96_5mhTE8wPnHuGweyuhQ0TSpMDkOpYxKpsfYdTnVm1NqurHIoVUlaNy0M&__tn__=*NK-R) -
في التطوير - بيقول لك -
[<u>\#ما\_تطوّرش</u>](https://www.facebook.com/hashtag/%D9%85%D8%A7_%D8%AA%D8%B7%D9%88%D9%91%D8%B1%D8%B4?__eep__=6&__cft__%5b0%5d=AZXZx56tjBTJW1THtEdLXmkOuFkUhlhY-tCZar-P_4ijJJENv2YGTPdgxfmxpxXAnCN7pGkSaAlNxUpvj9-QCxcZTJtzvCF_OA_wMjcbjXBgXPEHWC8auoGzBAMpXmsJ6SIVwKsLk96_5mhTE8wPnHuGweyuhQ0TSpMDkOpYxKpsfYdTnVm1NqurHIoVUlaNy0M&__tn__=*NK-R)

\-

مكتبنا اسمه المكتب المصريّ للتطوير الصناعيّ

لكن !!

أنا بقول لك - ما تطوّرش شغلك ..
[<u>\#دلوقتي</u>](https://www.facebook.com/hashtag/%D8%AF%D9%84%D9%88%D9%82%D8%AA%D9%8A?__eep__=6&__cft__%5b0%5d=AZXZx56tjBTJW1THtEdLXmkOuFkUhlhY-tCZar-P_4ijJJENv2YGTPdgxfmxpxXAnCN7pGkSaAlNxUpvj9-QCxcZTJtzvCF_OA_wMjcbjXBgXPEHWC8auoGzBAMpXmsJ6SIVwKsLk96_5mhTE8wPnHuGweyuhQ0TSpMDkOpYxKpsfYdTnVm1NqurHIoVUlaNy0M&__tn__=*NK-R)

إعمل شغلك بسّ الأوّل - وبعدين نبقى نطوّره

\-

من مصايد الشيطان عشان يعوقك عن العمل - هوّا إنّه يخلّيك
تفكّر في تطوير العمل

فتقعد تطوّر في العمل
[<u>\#في\_خيالك</u>](https://www.facebook.com/hashtag/%D9%81%D9%8A_%D8%AE%D9%8A%D8%A7%D9%84%D9%83?__eep__=6&__cft__%5b0%5d=AZXZx56tjBTJW1THtEdLXmkOuFkUhlhY-tCZar-P_4ijJJENv2YGTPdgxfmxpxXAnCN7pGkSaAlNxUpvj9-QCxcZTJtzvCF_OA_wMjcbjXBgXPEHWC8auoGzBAMpXmsJ6SIVwKsLk96_5mhTE8wPnHuGweyuhQ0TSpMDkOpYxKpsfYdTnVm1NqurHIoVUlaNy0M&__tn__=*NK-R) -
بينما إنتا في الحقيقة لسّه ما عملتش حاجة أصلا !!!

\-

أوّل شغل اشتغلته - كنت مصمّم ماكينات - فكان بيتطلب منّي
أصمّم ميكانيزم يعمل كذا

أعمل التصميم - ييجي مديري يشوفه - يقول لي تمام - فأقول
له ( لو سبتني يومين هاعمل لك حاجة أحسن من كده )

\-

ييجي بعد يومين - عملت التعديل اللي قلت عليه - أقول له
أيوه - بسّ لو سبتني يومين - هاعمل لك حاجة أحسن من كده

\-

فمديري قال لي - إحنا كده هنقعد نحسّن طول عمرنا - خلّينا
ننفّذ التصميم دا دلوقتي - ومع الوقت نبقى نحسّن واحنا شغّالين

\-

تقول القاعدة
[<u>\#المثاليّة\_عدوّ\_الإنجاز</u>](https://www.facebook.com/hashtag/%D8%A7%D9%84%D9%85%D8%AB%D8%A7%D9%84%D9%8A%D9%91%D8%A9_%D8%B9%D8%AF%D9%88%D9%91_%D8%A7%D9%84%D8%A5%D9%86%D8%AC%D8%A7%D8%B2?__eep__=6&__cft__%5b0%5d=AZXZx56tjBTJW1THtEdLXmkOuFkUhlhY-tCZar-P_4ijJJENv2YGTPdgxfmxpxXAnCN7pGkSaAlNxUpvj9-QCxcZTJtzvCF_OA_wMjcbjXBgXPEHWC8auoGzBAMpXmsJ6SIVwKsLk96_5mhTE8wPnHuGweyuhQ0TSpMDkOpYxKpsfYdTnVm1NqurHIoVUlaNy0M&__tn__=*NK-R)

وتقول القاعدة
[<u>\#التطوير\_المستمرّ\_خير\_من\_الكمال\_المؤجّل</u>](https://www.facebook.com/hashtag/%D8%A7%D9%84%D8%AA%D8%B7%D9%88%D9%8A%D8%B1_%D8%A7%D9%84%D9%85%D8%B3%D8%AA%D9%85%D8%B1%D9%91_%D8%AE%D9%8A%D8%B1_%D9%85%D9%86_%D8%A7%D9%84%D9%83%D9%85%D8%A7%D9%84_%D8%A7%D9%84%D9%85%D8%A4%D8%AC%D9%91%D9%84?__eep__=6&__cft__%5b0%5d=AZXZx56tjBTJW1THtEdLXmkOuFkUhlhY-tCZar-P_4ijJJENv2YGTPdgxfmxpxXAnCN7pGkSaAlNxUpvj9-QCxcZTJtzvCF_OA_wMjcbjXBgXPEHWC8auoGzBAMpXmsJ6SIVwKsLk96_5mhTE8wPnHuGweyuhQ0TSpMDkOpYxKpsfYdTnVm1NqurHIoVUlaNy0M&__tn__=*NK-R)

وتقول القاعدة
[<u>\#make\_it\_work\_then\_make\_it\_better</u>](https://www.facebook.com/hashtag/make_it_work_then_make_it_better?__eep__=6&__cft__%5b0%5d=AZXZx56tjBTJW1THtEdLXmkOuFkUhlhY-tCZar-P_4ijJJENv2YGTPdgxfmxpxXAnCN7pGkSaAlNxUpvj9-QCxcZTJtzvCF_OA_wMjcbjXBgXPEHWC8auoGzBAMpXmsJ6SIVwKsLk96_5mhTE8wPnHuGweyuhQ0TSpMDkOpYxKpsfYdTnVm1NqurHIoVUlaNy0M&__tn__=*NK-R)

\-

تخيّل بنصنّع عربيّة مثلا - وأثناء الاختبارات - اكتشفنا
مشكلة في المحرّك - ومشكلة في التكييف

تخيّل حضرتك إنّك هتلاقي شيطان في فريق العمل بيزقّك إنّنا
نحسّن آداء التكييف !!

الشياطين كتير - إنتا بسّ اللي متخيّل إنّ الشيطان هيصرفك فقط
عن الصلاة - وهيدعوك فقط لشرب الخمر

\-

أنا فيه شياطين بتدعوني أعمل قناة على التليجرام - باعمل
لهم بلوكّ - لإنّي شايفهم شياطين

ما هو انتا عندك محتوى - نفكّر في إيه دلوقتي ؟!

نطلّع كلّ المحتوى نكتبه على الفيس - ولّا نطلّع نصف المحتوى
مرّة على الفيس - ومرّة على التليجرام - ومرّة على التويتر - ومرّة على
الزعبلّة

\-

لأ طبعا - الشيطان هيبعت لك واحد في صورة الناصح الأمين -
يقول لك طلّع ربع المحتوى على 10 منصّات

أو أقول لك - نطلّع 1 % من المحتوى على 100 منصّة
تانيين

عشان نبقى سبب في نشر الخير - ونشر الزعبلّة - فبقوم عامل
له بلوكّ

\-

طيّب وتعمل له بلوكّ ليه - هوّا ما يقصدش

وانا كمان باعمل له بلوكّ وانا ما اقصدش

\-

يا فندم - make it work - then make it better

طلّع كلّ المحتوى الأوّل - وبعدين نبقى نقعد نصوّره فيديو -
نعمله كتاب - نعمله حقن - نعمله لبوس - المهمّ يكون عندنا الأوّل حاجة نشوف
هنعمل فيها إيه

لكن ما عندناش حاجة أصلا - وقاعدين نتخانق هنعمل المش حاجة
دي ازّاي

\-

من يومين كنت باتناقش مع أحد المستثمرين - ومعانا مصمّم
ميكانيكيّ بيعمل لنا تصميم للمعدّة اللي هنصنّعها إن شاء الله

المستثمر بيعمل مصنع لتصنيع المعدّات دي وبيعها

\-

فالمصمّم عامل جزء بكفاءة متوسّطة - وبيحكي على الطريقة
الأفضل لتصنيع الجزء ده بكفاءة مثاليّة

فأنا قلت له - لو سمحت - صنّع الجزء دا بالكفاءة المتوسّطة
دلوقتي - المهمّ نشوف المعدّة واقفة وشغّالة

بعد كده في النموذج التاني والتالت هنبقى نعمل الكفاءة
العالية

\-

فالمستثمر امتعض من الكلام !!

فشرحت له القاعدة دي - make it work - then make it
better

\-

هوّا انا ما اعرفش اروح اعمل اسطمبات واعمل اختراعات وأصنّع
الجزء دا بأعلى كفاءة

أعرف طبعا

لكن دا إيه ضريبته ؟!

\-

ضريبته هي مصاريف كتير - تعديلات كتير في التصميم المعقّد
الفخم - يعني تأخير على وقت النزول للسوق

فنبقى احنا قاعدين نعمل أحسن منتج في الدنيا - بسّ في
خيالنا فقط

لكن في الحقيقة - إحنا ما عملناش حاجة

\-

أنا عندي نظريّة بسمّيها (
[<u>\#تسريح\_الشعر</u>](https://www.facebook.com/hashtag/%D8%AA%D8%B3%D8%B1%D9%8A%D8%AD_%D8%A7%D9%84%D8%B4%D8%B9%D8%B1?__eep__=6&__cft__%5b0%5d=AZXZx56tjBTJW1THtEdLXmkOuFkUhlhY-tCZar-P_4ijJJENv2YGTPdgxfmxpxXAnCN7pGkSaAlNxUpvj9-QCxcZTJtzvCF_OA_wMjcbjXBgXPEHWC8auoGzBAMpXmsJ6SIVwKsLk96_5mhTE8wPnHuGweyuhQ0TSpMDkOpYxKpsfYdTnVm1NqurHIoVUlaNy0M&__tn__=*NK-R)
)

هوّا حضرتك لمّا بتيجي تسرّح شعرك - بتحطّ المشط على راسك -
فهوبّ تروبّ تلاقي شعرك اتسرّح ؟!

لأ طبعا

\-

حضرتك شعرك بيبقى منعكش - بتعدّي المشط عليه مرّة - بيتظبط
شويّة - بسّ بيجنّب لناحية

فبتودّي المشط الناحية التانية - وبتشدّ المشط مرّة - فبيتظبط
سنّة - وبيرتفع من النصّ

فبتشدّ المشط مرّة تالتة

\-

ومرّة ورا مرّة شعرك بيتسرّح

بعد كده تبقى تعمل قصّة بقى - تفرقه من النصّ - تسبسبه -
براحتك

\-

آهو الشغل كده بردو

شدّ المشط في الشغل مرّة - وشوف

هتلاقي الشغل ضرب الناحية التانية

شدّ المشط الناحية التانية - هتلاقيه ضرب من النصّ

شدّ المشط في النصّ - وهكذا - خلّي إيدك في الشغل لغاية ما
يظبط

\-

[<u>\#خير\_الأعمال\_أدومها\_وإن\_قلّ</u>](https://www.facebook.com/hashtag/%D8%AE%D9%8A%D8%B1_%D8%A7%D9%84%D8%A3%D8%B9%D9%85%D8%A7%D9%84_%D8%A3%D8%AF%D9%88%D9%85%D9%87%D8%A7_%D9%88%D8%A5%D9%86_%D9%82%D9%84%D9%91?__eep__=6&__cft__%5b0%5d=AZXZx56tjBTJW1THtEdLXmkOuFkUhlhY-tCZar-P_4ijJJENv2YGTPdgxfmxpxXAnCN7pGkSaAlNxUpvj9-QCxcZTJtzvCF_OA_wMjcbjXBgXPEHWC8auoGzBAMpXmsJ6SIVwKsLk96_5mhTE8wPnHuGweyuhQ0TSpMDkOpYxKpsfYdTnVm1NqurHIoVUlaNy0M&__tn__=*NK-R)
