---
layout: post
title: "التعدّد.md"
date:   2024-07-21T00:00:01+03:00
author: "Mahmoud"
category: "3 - الأسرة"
---
منعاّ للهرى والكلام الكتير
![https://static.xx.fbcdn.net/images/emoji.php/v9/ta5/1.5/16/1f642.png?\_nc_eui2=AeH6zYLsKCWneaLhnW5WXvfViysbdC_J2eR4fKXYC2QPM_QcVIpMBGBiHRqThVbkKCAhjCvy41rEudEA3IbEN3MJQhoZsbzTimw2-d-gm6JBQw](media/image1.png){width="0.16666666666666666in"
height="0.16666666666666666in"}:)

• هو ينفع الراجل يتجوز على مراته بدون موافقتها ؟\
موافقتها مش شرط أصلاّ .. مش من حقها ترفض .. وخد التقيلة
دي كمان .. مش لازم يعرفها إنه هيتجوز .. مش شرط ومش واجب عليه .. ومفيش
نصوص بتقول إنه لازم .. فـ بلاش العاطفة تخلينا نفتي كده وخلاص !!\
=-=-=-=-=-=\
• أيوة بس لازم تكون مقصرة معاه أو مش بتخلف وله أسباب
؟\
لأ مش لازم .. ممكن تكون مش مقصرة ويتجوز عليها عادي ..
حلال وبراحته .. \"فأنكحوا ما طاب لكم\" .. حوار
مقصرة معاه ومش بتخلف والحاجات دي .. أسمها أسباب وحِكَم ربنا في التعدد ..
مش شروط هي !!\
=-=-=-=-=-=\
• يتجوز عليها ليه يعني ؟ فراغة عين ؟ دي أسمها خيانة
؟\
ده كدة إتهام للنبي والصحابة والتابعين وتابعي التابعين
بالخيانة و فراغة العين .. دي فطرة ربنا خلقها فِـ الرجالة .. التعدد مش
الخيانة .. هو ربنا خلقه يقدر يحب كذا واحدة مع بعض .. يتجوز براحته .. هو
حر !!\
=-=-=-=-=-=\
• طَب ينفع تطلب الطلاق لمجرد إنه هيتجوز عليها ؟\
لأ .. النبي قال : «أيما امرأة سألت زوجها الطلاق من غير
بأس فحرام عليها رائحة الجنة» والتعدد في حد ذاته كَـ تعدد .. مش بأس
أصلاّ !!\
=-=-=-=-=-=\
• طَب هي ينفع تطلب الطلاق لو ظلمها ؟\
آه طبعا .. هنا نقول إن ده أسمه بأس .. لو ظلمها في النفقة
.. المبيت .. السكن .. الفراش .. لأن حرام يظلمها
وفيه أشباه رجال كتير بيعملوا كدة للأسف !!\
=-=-=-=-=-=\
• بس النبي رفض إن علي بن أبي طالب يتجوز على فاطمة بنته
؟\
دي حالة خاصة لـ فاطمة بنت النبي .. اللي قال ساعتها إنه
مش بيحرم حاجة حلال .. هاااا .. وعلي كان هيتجوز بنت أبي جهل فـ مينفعش بنت
عدو الله تجتمع مع بنت رسول الله فِـ بيت واحد .. مش ظلم ليها .. بس الموقف
نفسه لا يرضاه النبي ولا أبنته وله أسباب كتير أبحثوا عنها !!\
=-=-=-=-=-=\
• يعني أنتوا سبتوا كل حاجة في الشرع ومسكتوا فِـ التعدد
؟\
مش بتكلم عن النوعية دي مِن الرجالة .. أنا بتكلم فِـ الدين
نفسه .. مش ذنبي إنك وافقتي على راجل واخد الدين بالشكل ده ورضيتي ولما فكر
يتجوز عليكي عملتي فيلم .. بلاش متاجرة بالحتة الدينية دي لمزاجك
أنتي !!\
=-=-=-=-=-=\
• بدل ما يتجوز أتنين .. يروح يجوّز شاب مش لاقي ؟\
خلاص بدل ما تاكلي فراخ ولحمة .. كُلي بصارة على طول وأكّلي
ناس مش لاقية ومتجيبيش Brands وعيشي فِـ تقشف ..
بلاش مزايدة ع الناس .. براحته ع فكرة .. يعف شاب
.. يتجوز .. يعمل الـ 2 .. هو حر !!\
=-=-=-=-=-=\
• على فكرة .. ربنا خلق لآدم حواء واحدة .. مش 4 ؟\
كدا أنتي فتكة يعني !! .. مـ إحنا ما قولناش إن التعدد
فريضة .. ده Option عايز يعدد براحته .. مش هيقدر
أو خايف ميعدلش .. يبقي واحدة بس أو ما ملكت يمينه .. ولو أتجوز أتنين وظلم
واحدة فيهم بييجي يوم القيامة وشقّه مائل .. من
الظلم !!\
=-=-=-=-=-=\
• ربنا قال : \"و لن تعدلوا\" يبقا مفيش تعدد أصلاّ
؟\
أنتي هتخترعي دين جديد ! .. قولي الآية صح .. \"ولن
تستطيعوا أن تعدلوا بين النساء ولو حرصتم\" .. ودي مقصود بيها العدل القلبي
مش اللي بتقوليه ومعناها إن الراجل مينفعش يظلم زوجة بسبب الحب !!\
=-=-=-=-=-=\
• المفروض يراعي مشاعر مراته وميجرحهاش .. دي قسوة
؟\
ومعانا إتهام تاني للنبي والصحابة والتابعين بالقسوة وعدم
مراعاة مشاعر النساء .. أنضف ناس فِـ الأمة .. يعني أحسن مني ومنك ألف مرة
في مراعاة مشاعر النساء .. فـ مفيش تعارض بين الأتنين .. وربنا عاتب النبي
وقال له : \"لِمَ تحرم ما أحل الله لك تبتغي مرضاة
أزواجك\" ؟! .. يعني ليه بتحرم على نفسك حاجة حلال عشان ترضي مراتك
!!\
عشان مارية القبطية لما حفصة غارت منها وقيل عشان قصة
العسل ..\
=-=-=-=-=-=\
• أيوة بس ليه هي تعيش غيرانة وليه ربنا يكتب عليها كدا
؟\
إبتلاء من ضمن الإبتلاءات اللي ربنا كتبها على بنات آدم ..
عادي .. زي آلام الحمل والولادة .. والآلام اللي بتمنعها مِن الصلاة .. ربنا
كتب القتال على الصحابة وقال : \"كُتِبَ عليكم القتال وهو كره لكم\" .. ينفع
نقول أشمعنى !! .. أهو التعدد برضو إختبار وربنا قدَّره على بعض
النساء !!\
منقول
