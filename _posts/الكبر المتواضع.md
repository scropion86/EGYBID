---
layout: post
title: "الكبر المتواضع.md"
date:   2024-07-21T00:00:01+03:00
author: "Mahmoud"
category: "0 - مفاهيم حياتيّة"
---
من أسوء أنواع الكبر

هو الكبر المتواضع

.

وده الكبر اللي بيمارسه رجل فاضل

من خلال الظهور بمظهر المتواضع

لكنه من جوا حاسس بكبر

.

ده بيكون راجل فاضل فعلا

له أعمال عظيمة فعلا

بيساعد الناس فعلا

والناس كلها بتحترمه فعلا

وهوا بيتواضع لهم فعلا

.

بس من جوا هوا حاسس

إنه يستحق هذا الاحترام من الناس فعلا

.

وهنا تكمن الكارثة

.

تكمن في شعوره باستحقاق احترام الناس ليه

وبيكون تواضعه نوع من استكمال الشكل

.

يعني الفخامة دي مش هتكمل

من غير لمسة تواضع

فتبقى إنتا جامد آخر حاجة

علم ماشي

فلوس ماشي

شهرة ماشي

والتواضع بردو موجود

.

فيصبح التواضع هنا كأنه زينة بتتزين بيها

.

أمال التواضع الصحيح هو إيه ؟

التواضع الصحيح

هو استغراب من المتواضع

لاحترام الناس ليه

وشعوره بأنه لا يستحق هذا الاحترام

.

فإن كنت قد نقلت إليكم علما

فلماذا تحترمونني

أنا مجرد ناقل لعلم الله سبحانه وتعالى

.

وإن كنت قد أعطيتكم مالا

فعلام تشكرونني

لقد نقلت إليكم مال الله سبحانه وتعالى

.

أشبه مثال بذلك هو ( موظف القبض )

أي نعم هوا اللي بيعطيك مرتبك

لكن في الحقيقة هو لا يملك المال

.

ولله المثل الأعلى

يختار الله سبحانه وتعالى من عباده

بعض ( موظفين القبض )

فكيف يغتر هؤلاء ؟!

.

طيب

لو تواضع موظف القبض هذا

ولكنه من داخله يشعر أن المال ماله

فهذا هو ( كبر التواضع )
