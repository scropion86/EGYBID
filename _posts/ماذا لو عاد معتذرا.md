---
layout: post
title: "ماذا لو عاد معتذرا.md"
date:   2024-07-21T00:00:01+03:00
author: "Mahmoud"
category: "4 - آداب البيزنس"
---
[<u>\#ماذا_لو_عاد_معتذرا</u>](https://www.facebook.com/hashtag/%D9%85%D8%A7%D8%B0%D8%A7_%D9%84%D9%88_%D8%B9%D8%A7%D8%AF_%D9%85%D8%B9%D8%AA%D8%B0%D8%B1%D8%A7?__eep__=6&__cft__%5b0%5d=AZVRqaAq4bjgmHfNdCdyWr64QQVg7jHz2Rfvn3gHvp79YKDVUnpWgWNpNhy-7gvGri4qWOtHnr9LnK5VQaNsuLri0DA4mTP1wIwEWw9mQri5-OwEPW6-tL8R9q9g2sltb1srW6b5Nr2vLV_upTCfX7DWpN1I5y_GqO7ur_iiuZaSYcSBjxwhFVpRiI3W4Frj9gHgG6UIt1wQx8mInaW8nrEK&__tn__=*NK-R)
؟

\-

لو عاد معتذرا - سامحه على المستوى الشخصيّ - لإنّ ده من
صفات الكرام

لكن لا تسامحه على مستوى البيزنس - لإن ده من صفات
العبط

\-

لو حدّ شاركك - ووقت الخلاف لقيته قلّ أدبه عليك - أو خوّنك
مثلا - واتفضّت الشركة - وظهرت فرصة تانية للشراكة - لا تشاركه

\-

لكن - لا تعاديه - سامحه على المستوى الشخصيّ

حتّى لو عمل شركة جديدة بشكل منفرد - لا تعاديه

نافسه - لكن لا تعاديه

\-

لو حدّ استلف منّك فلوس - وكلها عليك - سامحه على المستوى
الشخصيّ

لكن - لو طلب فلوس تاني - ما تسلّفوش

\-

لو اتّفقت مع حدّ على شغل - وطلع دون المستوى - ما تطلبش منّه
شغل تاني

\-

لكن لا تكرهه - إفهم إنّ هوا ده آخره كده

وأحسن الظنّ إنّه لمّا هوّل لك من إمكانيّاته كانت دي رؤيته
الحقيقيّة لإمكانيّاته - ما كانش بيكدب عليك أو بيخدعك عشان ياخد منّك فلوس
يعني

إعتبره ضعيف فنّيّا - لكن مش نصّاب

\-

مش صعب إطلاقا إنّك تفصل بين المستوى الشخصيّ والمستوى
العمليّ

الموضوع محتاج فقط القدر الأساسيّ من الاتّزان النفسيّ

\-

أخيرا /

\-

مهمّ جدّا إنّك توضّح للطرف الآخر إنّك - وإن كنت قطعت علاقتك
معاه كبيزنس - إنّك لا تحمل له مشاعر العداء

\-

ليه ؟!

لإنّه هوّا كمان هيكون متحفّز ضدّك ومختزن لك مشاعر العداء -
في حالة الشريك مثلا - فحاول تصفّي الخرّاج ده

\-

أو هيكون معتبرك كرهته على المستوى الشخصيّ - فهوّا هيبعد
عنّك - زيّ حالة السلف مثلا

وممكن يكون قريبك مثلا وانتا مش حابب تقطع صلة الرحم اللي
بينكم

\-

فوضّح للطرف الآخر إنّك ببساطة قطعت علاقة البيزنس فقط - لكن
العلاقة الشخصيّة ما زالت كما هي

\-

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVRqaAq4bjgmHfNdCdyWr64QQVg7jHz2Rfvn3gHvp79YKDVUnpWgWNpNhy-7gvGri4qWOtHnr9LnK5VQaNsuLri0DA4mTP1wIwEWw9mQri5-OwEPW6-tL8R9q9g2sltb1srW6b5Nr2vLV_upTCfX7DWpN1I5y_GqO7ur_iiuZaSYcSBjxwhFVpRiI3W4Frj9gHgG6UIt1wQx8mInaW8nrEK&__tn__=*NK-R)
