---
layout: post
title: "لا تقلّل  من نفسك.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXU93XyYw4i1cyfVU71NIo_B98lGHjdFUwX9o5YjZKqTujEGlGAWMfcfZTgyqowBcxr9Vfiz8ONcR6KICGasqBWRU9hCzpArTfDUGzj1OVIHo4bBMeQylFosXyHZP99j3DdVxTPyYSRlbo7cMJOqH5kJkwDNCoKWPJcLnrzmwdo66faxucItPeIMhu8-GRBBA0&__tn__=*NK-R)

\-

ما تقلّلش من نفسك بأيّ شكل من الأشكال - ولو على سبيل
التواضع

دا فهم غلط للتواضع

\-

ما ينفعش مثلا يكون عندك شركة صغيّرة - فتقول ( عندي شركة
صغيّرة )

قول عندي شركة وخلاص

\-

ما ينفعش تكون متخرّج من سنة - فتقول على نفسك إنّك ( بدون
خبرة ولسّه بتتعلّم )

قول أنا عندي خبرة سنة وخلاص

\-

حتّى لو الطرف الآخر حاول يحطّك في موقف إنّك صغيّر - إعمل
عبيط وتجاوز كلامه

\-

طبعا مش هقول لك قاومه وجادله - إلّا إذا كنت فعلا كبير في
مجالك - فجادله عادي - وهزّأه كمان

\-

وأفضل حلّ لتجنّب هذه المشكلة - هو
[<u>\#تجنّبها</u>](https://www.facebook.com/hashtag/%D8%AA%D8%AC%D9%86%D9%91%D8%A8%D9%87%D8%A7?__eep__=6&__cft__%5b0%5d=AZXU93XyYw4i1cyfVU71NIo_B98lGHjdFUwX9o5YjZKqTujEGlGAWMfcfZTgyqowBcxr9Vfiz8ONcR6KICGasqBWRU9hCzpArTfDUGzj1OVIHo4bBMeQylFosXyHZP99j3DdVxTPyYSRlbo7cMJOqH5kJkwDNCoKWPJcLnrzmwdo66faxucItPeIMhu8-GRBBA0&__tn__=*NK-R)

يا راجل !!

هههههه

\-

لا صحيح

أفضل حلّ لتجنّب هذه المشكلة هو إنّك ما تحطّش نفسك في
الموقف - وبعدين تحاول تخرج منّه

\-

يعني - مثلا

ما تكونش شركة طالبة محاسب خبرة 10 سنوات مثلا - أو مدير
ماليّ - وبعدين حضرتك تروح تقدّم على الوظيفة وانتا لسّه عندك سنة واحدة
خبرة - وبعدين تقول لي أقول لهم إيه لمّا يسألوني عن خبرتي

\-

حضرتك روح قدّم في شركة طالبة حدّ حديث تخرّج - أو حدّ خبرة
سنة واحدة

\-

في الحالة دي - لو الطرف الآخر حاول يبتزّك بموضوع خبرتك -
هتقدر تقول له - حضراتكم طالبين حدّ حديث تخرّج

\-

يعني - بتكلّمني عن خبرتي ليه وانتوا طالبين حدّ حديث
تخرّج

\-

هوّا بيبقى عارف - بسّ بيستعبط -
غالبا عشان يضغط عليك في الأجر

\-

وأحيانا بيبقى بيستعبط لمجرّد الاستعباط - حدّ مريض وبيطلّع
مرضه على الناس

\-

فانتا ردّ بهدوء بإنّك مقدّم على الوظيفة طبقا لمتطلّبات
الشركة - وإنّك شايف نفسك مناسب لهذه المتطلّبات

لكن - ما تقلّلش من نفسك

\-

ملحوظة أخيرة /

عادة الناس الشاطرة جدا - بتقلّل من نفسها

مش على سبيل التواضع - ولكن دي مشكلة نفسيّة اتكلّمت عنها في
بوست تفصيليّ قبل كده

عقدة اسمها - عقدة المحتال

مفادها إنّه دايما الشخص البارع بيحسّ إنّه نصّاب !!

وممكن حتّى يحسّ إنّ فلوسه حرام !!

\-

فما تسيبش نفسك للعقدة دي وتخلّيها تسيطر عليك فتفضل تكرّر
إنّك ضعيف

\-

الطرف اللي بتكلّمه - هو طرف غريب عنّك - فهياخد كلامك على
إنّه مصدّق - وهيصدّق فعلا إنّك ضعيف

وحتّى لو ما صدّقش - هيتعامل بمبدأ السلامة ويبعد عنّك
