---
layout: post
title: "كراهية المال.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
[<u>\#علم_نفس_البيزنس</u>](https://www.facebook.com/hashtag/%D8%B9%D9%84%D9%85_%D9%86%D9%81%D8%B3_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZWX4ITQCdMUE95vaUONkru4qwwP5gRb5S06ltSCM4OV-10L0Kic6Edv0KSRuZiCSUql2hUxyUeppCZ3rQbu7_qcHSQGXMr-hRvJCYdB9AiPitepXUk2hopwFB_XQlHahHOIsCttJgCMGEANz6FqqZYI99ptPsVBTHwaR3JiZyKJsQ&__tn__=*NK-R)

\-

[<u>\#كراهية_المال</u>](https://www.facebook.com/hashtag/%D9%83%D8%B1%D8%A7%D9%87%D9%8A%D8%A9_%D8%A7%D9%84%D9%85%D8%A7%D9%84?__eep__=6&__cft__%5b0%5d=AZWX4ITQCdMUE95vaUONkru4qwwP5gRb5S06ltSCM4OV-10L0Kic6Edv0KSRuZiCSUql2hUxyUeppCZ3rQbu7_qcHSQGXMr-hRvJCYdB9AiPitepXUk2hopwFB_XQlHahHOIsCttJgCMGEANz6FqqZYI99ptPsVBTHwaR3JiZyKJsQ&__tn__=*NK-R)
!!

\-

فيه ناس كتير بتمسك فلوس كتير - بسّ تيجي بعد فترة تشوف
معاها كام - ما تلاقيش معاها حاجة !!!

يسألوا نفسهم - إزّاي - ليه - راحت فين الفلوس ؟!!!

\-

خلّيني أجاوب لحضرتك على السؤال ده

السبب هو ( كراهية الفلوس )

\-

دا عنوان صحفيّ لجذب الانتباه - لإنّ ما حدّش بيكره
الفلوس

الحقيقة إنّنا ( بنقلق ) على الفلوس - فعقلنا الباطن (
بيتلكّك ) عشان يصرف الفلوس دي

فلمّا الفلوس تتصرف - ما تبقاش موجودة - يزول القلق

\-

عقلك الباطن إنّه يريّحك من القلق - أولى عنده من إنّه يخلّيك
معاك فلوس !!

\-

طب ما انا لمّا هابقى ما عاييش فلوس - ما انا هاقلق
بردو

أيوه فعلا - ووقتها عقلك الباطن هيحاول يزيل قلقك -
وهيفشل

لكنّه لمّا بيحاول يزيل قلقك وانتا معاك فلوس - بينجح -
بينجح يخلّيك تصرفها - فتستريّح منها

\-

بسبب فهمي للموضوع ده في علم نفس البيزنس - صرفت في الشهور
الماضية مبلغ كبير جدّا

ولعلّ ييجي وقت كمان 3 أو 5 سنين أشرح الموضوع ده بالتفصيل
إن شاء الله

لكنّ خلاصته إنّي عملت كده عشان امنع عقلي الباطن من
الممارسة دي معايا في مرحلة أنا مقبل عليها وما ينفعش فيها أكون سايب هذه
الثغرة في عقلي الباطن

\-

سيطر على عقلك الباطن لمّا ييجي يعمل معاك الممارسة دي -
إفهم إنّه بيتلكّك عشان يصرف - وانتبه له وهوّا بيعمل معاك كده

\-

طب والحلّ ؟!

الحلّ إنّك تبعد الفلوس عن إيدك - حطّها في ذهب مثلا - حوّلها
لأيّ شكل توهم بيه عقلك إنّك تخلّصت من الفلوس ( مصدر القلق بالنسبة له
)

\-

والحلّ التاني هو إنّك تسدّ على عقلك كلّ الثقوب اللي كان
بيلاقي فيها الثغرات لصرف الفلوس

لحدّ ما تتعلّم تصرف الفلوس في استثمار - وقتها كده كده
هتلاقي نفسك بتصرف الفلوس أوّل بأوّل على تطوير استثمارك

\-

عقلك الباطن هو الجزء من جيشك اللي هتسيبه في مدينتك وانتا
رايح تحارب مدينة تانية

تخيّل لو الجزء ده من جيشك كان بيحارب ضدّك !!!
