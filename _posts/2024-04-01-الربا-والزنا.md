---
layout: post
title: "الربا والزنا"
date:   2024-04-10T00:00:01+03:00
author: "mahmoud"
category: "الربا"
tag: "الربا"
---


إحنا جايين النهارده يا عمّي عشان نخطب إيد بنتك الآنسة
سماح

دا احنا يزيدنا شرف يا ابني - ها - وهتسكّنها فين ؟

لا يا عمّي - ما فيش شقّة ان شاء الله - أنا هاخدها تبات
معايا في قوضتي في البيت

إزّاي يا ابني ؟! - طيّب وهتجيب لها شبكة إيه ؟

لا ما انا ما عاييش فلوس أجيب شبكة

ما عاكاش فلوس إزّاي يا ابني - أمّال هتدفع أجرة المأذون
منين ؟

لا يا عمّي - ما احنا مش هنكتب كتاب ولا حاجة

بسّ يا ابني دا ما يبقاش اسمه جواز

يا عمّي افترض إنّه جواز

أفترض ؟! أفترض إزّاي يا ابني ؟!!

يا عمّي ما تبقاش متشدّد

بسّ يا ابني دا ما ينفعش - أنا مش موافق على الجوازة
دي

مش مهمّ يا عمّي - دار الندوة أحلّت الجوازة دي

أحلّتها إزّاي ؟! - دا ما يبقاش جواز - دا اسمه زنا

إنتا ليه متشدّد يا عمّي - هوّا زنا - بسّ إحنا هنسمّيه
جواز

هتسمّيه جواز إزّاي - ربّنا سبحانه وتعالى سمّاه زنا

لا ما همّا في شرم بيسمّوه جواز

وهيّا تفرق التسمية ؟!

طبعا يا عمّي - دا زنا - حرام - ودا جواز - حلال

بسّ ده مش جواز يا ابني أصلا

خلاص يا عمّي - هنعتبره جواز

هتعتبره ؟!

يا عمّي لو ما اتجوّزناش هيقلّ عدد الناس - وربّنا سبحانه
وتعالى لا يرضى إنّ عدد الناس يقلّ

فلازم نتجوّز

ما تتجوّز يا ابني - بسّ دا مش جواز

مش مهمّ يا عمّي - مقاصد الشريعة بتقول إنّنا لازم نحافظ على
النسل - ولّا انتا من اللي بيتمسّكوا بالشريعة وينكروا مقاصدها - لازم يا عمّي
تفهم فقه الواقع - وفقه المقاصد

ما نحافظ على النسل يا ابني - بسّ بالحلال

ما هو حلال يا عمّي - دا عقد زواج جديد - اسمها العقود
المستحدثة

وبعدين يا عمّي عشان تقول زنا - فلازم تفهم إنّ الزنا
نوعين - زنا البكر - وزنا الثيب

دي مشكلتكم إنّكم بتخلطوا الأمور ببعضها من غير ما يكون
عندكم فقه حقيقيّ

يا ابني ومين الحلال فيهم - زنا البكر ولّا زنا الثيّب
؟!

الاتنين حرام يا عمّي - بسّ إحنا بنلغوش

وبعدين ما الناس كلّها بتزني يا عمّي - يعني جات على
بنتك

أنا مالي بالناس يا ابني - انا بقول لك دا حرام

بسّ فيه بيوت دعارة إسلاميّة - ممكن نقضّي شهر العسل في أيّ
بيت منهم

بيوت دعارة إسلاميّة ؟! إزّاي دي كمان ؟!

أيوه يا عمّي - هناك مش بيسمّوا الزنا زنا - بيسمّوه جواز
عادي - وبيجيبوا عليه شهود - وبيعرضوه على لجنة الفتوى - فيقولوا إنّه جواز
عادي

وبعدين يعمل إيه الشابّ الغلبان المسكين اللي واقع من
الرابع متدشمل وما عاهوش فلوس

يمارس حياته الزوجيّة إزّاي يعني ؟!

أيوه يعني هوّا ما عاهوش فلوس يتجوّز - أقوم انا أعطيه
بنتي

أيوه يا عمّي - يا تعطيه بنتك - يا تجيب له بنت تانية
يتجوّزها - لو هترفض تجوّزه - يبقى لازم تشوف له بديل

يا ابني دي تخاريف - إنتا بتقول إيه ؟!

لا يا عمّي ما اسمحلكش - دا خطاب متشدّد ومتترّف

يا أخي رحم الله رجلا سمحا إذا باع سمحا إذا اشترى سمحا
إذا اقتضى

ليه بتتشدّد في موضوع الزنا قوي كده - دا كإنّه شرفك دا اللي
بتتمسّك بيه

أمّال هوّا إيه يا ابني

يا عمي ما تتشدّدش كده - الضروروات تبيح المحظورات

ضرورات - وإيه الضرورة للزنا ان شاء الله ؟!

الضرورة إنّي عاوز اتجوّز

ما تتجوّز يا ابني - والجواز ليه مسؤوليّات

لا ما انا مش عاوز أعمل المسؤوليّات دي - أنا عاوز اتجوّز
وخلاص

إزّاي يا ابني - هوّا فيه حدّ بياخد حاجة بدون مسؤوليّة أو
التزام

أيوه - بيوت الدعارة بتعطيك ميزة الزواج بدون
مسؤوليّة

يا ابني بسّ دا حرام

ربّك غفور رحيم يا عمّي
