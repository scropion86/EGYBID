---
layout: post
title: "البيزنس زيّ الكوتشينة.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
لو هنقول إن البيزنس لعبة

يا ترى تكون أقرب لإيه ؟!

١ . الشطرنج

٢ . الدومينو

٣ . الكوتشينة

٤ . الطاولة

.

خلينا نناقش الموضوع ده

وهوا موضوع ينطبق على الحياة عموما

احتمال أنقل نفس البوست لصفحة مرزوقيات بردو إن شاء
الله

.

الفروق بين الألعاب دي هو في توليفة اعتمادهم على العناصر
التالية

الغموض

الذكاء

الحظ

الذاكرة

.

من حيث الغموض

فالشطرنج ما فيش فيه أي غموض . الورق كله مكشوف

الطاولة كلها غموض . لإن ما حدش عارف رمية الزهر الجاية
هتكون إيه

الدومينو والكوتشينة فيهم نصف غموض

إنتا عارف الورق المكشوف . لكن الورق اللي لسه ما اتكشفش
بالنسبة لك غامض

.

من حيث الذكاء

الشطرنج كله ذكاء

الطاولة زيرو ذكاء

الدومينو والكوتشينة نصف ذكاء

.

من حيث الحظ

الشطرنج زيرو حظ

الطاولة كلها حظ . وقد يكون دا سبب تحريم النرد ( الزهر )
. لإن اللعب بيه مضمونه إننا عايشين في الحياة وفقا لحظوظنا فقط !!

الدومينو والكوتشينة نصف حظ

لإنك بتاخد ورقك بالحظ . بس بتلعب بيه بناءا على
الذكاء

.

من حيث الذاكرة

.

الشطرنج زيرو ذاكرة . كل الورق مكشوف . بما فيه الورق اللي
طلع خارج رقعة الشطرنج . فانتا مش محتاج تتذكر حاجة

.

الدومينو والكوتشينة كل مرة نقولهم زي بعض

المرة دي الكوتشينة بتزيد في عنصر الذاكرة

لإنك محتاج تفتكر الورق اللي نزل قبل كده . لإن الورق
بيتلم كل مرة

.

لكن الدومينو إنتا مش محتاج تفتكر الورق اللي نزل قبل كده
. لإنه كله بيكون موجود على رقعة اللعب

.

بناءا على المقدمات اللي فاتت دي نلاحظ الآتي

.

أولا . الشطرنج

الشطرنج ما لوش علاقة بالبيزنس . ولا الحياة

ما فيش حاجة في البيزنس ولا الحياة معتمدة فقط على
ذكائك

وكل المعطيات فيها مكشوفة

.

ثانيا . الطاولة

الطاولة شرح الشطرنج

ما فيش حاجة معتمدة بالكامل على الحظ

.

فالمقارنة هنا هتكون فقط بين الدومينو والكوتشينة

هما الاتنين فيهم نسب من التوليفة

( الغموض . الذكاء . الحظ . الذاكرة )

.

لكن الكوتشينة تفرق عن الدومينو إنها بتحتاج تتذكر الورق
اللي نزل قبل كده

وبكده تكون هذه اللعبة هي الأقرب للبيزنس . والحياة

.

البيزنس والحياة هتاخد فيهم معطيات غامضة . مفاجئة .
هتعرفها لما تحصل

.

البيزنس والحياة فيهم جزء من الحظ

.

النجاح في البيزنس والحياة محتاج جزء من الذكاء

.

أخيرا . في البيزنس والحياة . لازم تبص على رقعة العمل
اللي قدامك . تشوف ايه اللي موجود فيها . وتاخد قرارك على أساسه

.

مضاف لكده إنك لازم تفضل فاكر المواقف اللي حصلت قبل كده .
وتاخد قرارك على أساسها بردو

حتى لو طواها الزمن . فلا يطويها النسيان

.

أخيرا

في الكوتشينة مهما تلعب . بتفضل منتظر توزيعة ورق
جديدة

كذلك في البيزنس والحياة
