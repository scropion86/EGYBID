---
layout: post
title: "الأهداف الذكيّة"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


SMART  
S = Specific محدّد  
M = Measurable يمكن قياسه  
A = ِAchievable or Actionable
يمكن تحقيقه  
R = Realistic or Relevant مرتبط بالنشاط  
T = Time Bound محدّد بزمن  
-  
1 - محدّد  
يعني ما ينفعش تقول للموظّفين بتوعك مثلا  
هدفنا إنّنا عاوزين نبقي شركة ناجحة  
أو نبقي قدّ الدنيا  
ده هدف غير محدّد  
لكن ممكن تقول هدفنا إنّنا نبيع السنة دي بمليون
جنيه  
-  
2 - يمكن قياسه  
يعني ما ينفعش تقول للموظّفين بتوعك  
عاوزين نبيع بمليون جنيه  
بينما إنتا ما عندكش قسم حسابات أصلا بيحسب إحنا بعنا
بكام  
-  
3 - يمكن تحقيقه  
يعني ما ينفعش تبقي فاتح كشك سجاير  
وتحطّ هدف إنّك تكسب مليون جنيه في السنة  
إلا لو كنت هتبيع حاجات تانية مع السجاير  
تشيكلس مثلا  
ولازم الهدف الممكن تحقيقه ده يكون معروف خطواته  
يعني تبقي عارف إنّنا عشان نكسب مليون جنيه هنعمل 1 2
3  
-  
4 - مرتبط بالنشاط  
يعني ما ينفعش تبقي فاتح شركة تصنيع اسطمبات مثلا  
وتحط هدف إنّك عاوز تغزو سوق الدهانات السنة دي  
هتغزوه ليه - ما تسيبه في حاله  
ممكن تغزو سوق اسطمبات الصاج مثلا  
لو انتا كنت شغال في اسطمبات البلاستيك فقط  
او تحط هدف ان يكون عندك افران معالجة حراريّة
للاسطمبات  
-  
5 - محدّد بزمن  
يعني ما ينفعش تقول عاوزين نكسب مليون جنيه وخلاص  
ما ممكن تكسبهم بعد 30 سنة  
ده كده هدف غير محدّد بزمن
