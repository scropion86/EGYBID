---
layout: post
title: "هل لازم تكون صبيّ قبل ما تكون معلّم.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
عشان نحلّ اللبس بتاع ينفع تبقى معلّم من غير ما تبقى صبيّ
ولّا لأ

خلّينا نحطّ النقط على الحروف - ونحرر المصطلحات التالية -
والموضوع هيتّضح لحضرتك ببساطة

\-

اعتبر إنّنا هنشرح مصفوفة 2 \* 2 - هتعطينا 4 حالات

\-

معاييرنا هتكون حاجتين

\-

1 - هل المتلقّي عنده علم عن المجال ولّا لأ

2 - هل العلاقة بين المعطي والمتلقّي مساعدة أم
تعليم

\-

فخلّينا نشرح ال 4 حالات كالتالي :-

\-

[<u>\#الحالة_الأولى</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%A3%D9%88%D9%84%D9%89?__eep__=6&__cft__%5b0%5d=AZVFDFlNPRZITwLflNCWvzsXjLa74ZQRJJD01JYPDuw5RM74lQdjjUMy8UkrTyOvkr9fEaTLoLSlMhc8TZ-2usfW53f3CD3sAhMR0BmmR8ko_kAMsLJe025sq_vpKwE0YRU4KbySgeBBlZLTkZZl27TFBH239a9wMYc4FtHjyIXb48m-k2S4Fy-LLp_9gPkQ2SPAfN19jzAlVDhbEQqYlAaK&__tn__=*NK-R)
/

\-

[<u>\#المعلّم_والصبيّ</u>](https://www.facebook.com/hashtag/%D8%A7%D9%84%D9%85%D8%B9%D9%84%D9%91%D9%85_%D9%88%D8%A7%D9%84%D8%B5%D8%A8%D9%8A%D9%91?__eep__=6&__cft__%5b0%5d=AZVFDFlNPRZITwLflNCWvzsXjLa74ZQRJJD01JYPDuw5RM74lQdjjUMy8UkrTyOvkr9fEaTLoLSlMhc8TZ-2usfW53f3CD3sAhMR0BmmR8ko_kAMsLJe025sq_vpKwE0YRU4KbySgeBBlZLTkZZl27TFBH239a9wMYc4FtHjyIXb48m-k2S4Fy-LLp_9gPkQ2SPAfN19jzAlVDhbEQqYlAaK&__tn__=*NK-R)

\-

في حالة المعلّم والصبيّ

فالمتلقّي ( الصبيّ ) بيكون غير متعلّم

والعلاقة بين المتلقّي والمعطي هي إنّ المتلقّي بيساعد
المعطي

\-

كمثال /

\-

طفل شغّال مع بنّا بيناوله طوب

هنا الطفل غير متعلّم مهنة البناء

ودور الطفل مع البنّا هوّا إنّه بيساعده - بيناوله طوب - وده
مش محتاج تعليم

\-

مع الوقت المعلّم ممكن يطلب من الصبيّ يجهّز له المونة -
الطفل هيقول له ازّاي - فالمعلّم هيعلّمه إزّاي يخمّر الرمل مع الأسمنت بقدّ إيه
ميّه عشان يعمل مونة

\-

هنا الطفل بيتعلّم بالتدريج

لكن العلاقة بين المعلّم والصبيّ ما كانتش من الأساس متصمّمة
عشان المعلّم يعلّم الصبيّ

\-

يعني المعلّم ما بيسيبش شغله ويخصّص يوم لتعليم الصبيّ

\-

[<u>\#الحالة_الثانية</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%AB%D8%A7%D9%86%D9%8A%D8%A9?__eep__=6&__cft__%5b0%5d=AZVFDFlNPRZITwLflNCWvzsXjLa74ZQRJJD01JYPDuw5RM74lQdjjUMy8UkrTyOvkr9fEaTLoLSlMhc8TZ-2usfW53f3CD3sAhMR0BmmR8ko_kAMsLJe025sq_vpKwE0YRU4KbySgeBBlZLTkZZl27TFBH239a9wMYc4FtHjyIXb48m-k2S4Fy-LLp_9gPkQ2SPAfN19jzAlVDhbEQqYlAaK&__tn__=*NK-R)
/

\-

[<u>\#المعلّم_والتلميذ</u>](https://www.facebook.com/hashtag/%D8%A7%D9%84%D9%85%D8%B9%D9%84%D9%91%D9%85_%D9%88%D8%A7%D9%84%D8%AA%D9%84%D9%85%D9%8A%D8%B0?__eep__=6&__cft__%5b0%5d=AZVFDFlNPRZITwLflNCWvzsXjLa74ZQRJJD01JYPDuw5RM74lQdjjUMy8UkrTyOvkr9fEaTLoLSlMhc8TZ-2usfW53f3CD3sAhMR0BmmR8ko_kAMsLJe025sq_vpKwE0YRU4KbySgeBBlZLTkZZl27TFBH239a9wMYc4FtHjyIXb48m-k2S4Fy-LLp_9gPkQ2SPAfN19jzAlVDhbEQqYlAaK&__tn__=*NK-R)

\-

في الحالة دي المتلقّي بيكون مش متعلّم بردو

لكن العلاقة بين المعطي والمتلقّي هي إنّ المعطي دوره هوّا
إنّه يعلّم المتلقّي

\-

ودي سهلة - زيّ أيّ طالب في أيّ مدرسة - دي علاقة معلّم
وتلميذ

\-

ما بنقولش هنا إنّ التلميذ صبيّ عند المعلّم

ولا معقول مثلا إنّ المعلّم يطلب من التلميذ القيام بأعمال
لصالح المعلّم - مش من دوره إنّه يروح يجيب له فطار مثلا - أو يكنس الفصل
مثلا

\-

وفي المقابل - المعلّم بياخد أجر نظير تعليمه
للتلميذ

\-

المعلّم هنا بضمّ الميم

لكن اللي فاتت كانت بكسر الميم

\-

[<u>\#الحالة_الثالثة</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%AB%D8%A7%D9%84%D8%AB%D8%A9?__eep__=6&__cft__%5b0%5d=AZVFDFlNPRZITwLflNCWvzsXjLa74ZQRJJD01JYPDuw5RM74lQdjjUMy8UkrTyOvkr9fEaTLoLSlMhc8TZ-2usfW53f3CD3sAhMR0BmmR8ko_kAMsLJe025sq_vpKwE0YRU4KbySgeBBlZLTkZZl27TFBH239a9wMYc4FtHjyIXb48m-k2S4Fy-LLp_9gPkQ2SPAfN19jzAlVDhbEQqYlAaK&__tn__=*NK-R)
/

\-

[<u>\#المدرّب_والمتدرّب</u>](https://www.facebook.com/hashtag/%D8%A7%D9%84%D9%85%D8%AF%D8%B1%D9%91%D8%A8_%D9%88%D8%A7%D9%84%D9%85%D8%AA%D8%AF%D8%B1%D9%91%D8%A8?__eep__=6&__cft__%5b0%5d=AZVFDFlNPRZITwLflNCWvzsXjLa74ZQRJJD01JYPDuw5RM74lQdjjUMy8UkrTyOvkr9fEaTLoLSlMhc8TZ-2usfW53f3CD3sAhMR0BmmR8ko_kAMsLJe025sq_vpKwE0YRU4KbySgeBBlZLTkZZl27TFBH239a9wMYc4FtHjyIXb48m-k2S4Fy-LLp_9gPkQ2SPAfN19jzAlVDhbEQqYlAaK&__tn__=*NK-R)

\-

في الحالة دي بيكون المتلقّي هوّا أساسا متعلّم

ودور المعطي هنا هو إكساب المتلقّي ( المهارة ) - عن طريق (
الممارسة )

\-

حاجة زيّ ما طالب التمريض يروح يتدرّب في مستشفى

\-

فدور الشخص المسؤول عن تدريب الممرّض هنا هوّا إنّه يدرّب
المتدرّب على التنفيذ العمليّ للحاجات اللي هوّا اتعلّمها في الكلّيّة بشكل
نظريّ

\-

يعني طالب التمريض درس إزّاي يعطي حقنة مثلا - وزاوية ميلها
و و و

لكنّه عمره ما عطى حقنة فعلا

فبيروح المستشفى ( يتدرّب ) - يعني يكتسب المهارة اليدويّة
للمعلومة النظريّة

\-

[<u>\#الحالة_الرابعة</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%B1%D8%A7%D8%A8%D8%B9%D8%A9?__eep__=6&__cft__%5b0%5d=AZVFDFlNPRZITwLflNCWvzsXjLa74ZQRJJD01JYPDuw5RM74lQdjjUMy8UkrTyOvkr9fEaTLoLSlMhc8TZ-2usfW53f3CD3sAhMR0BmmR8ko_kAMsLJe025sq_vpKwE0YRU4KbySgeBBlZLTkZZl27TFBH239a9wMYc4FtHjyIXb48m-k2S4Fy-LLp_9gPkQ2SPAfN19jzAlVDhbEQqYlAaK&__tn__=*NK-R)
/

\-

[<u>\#المدير_والموظّف</u>](https://www.facebook.com/hashtag/%D8%A7%D9%84%D9%85%D8%AF%D9%8A%D8%B1_%D9%88%D8%A7%D9%84%D9%85%D9%88%D8%B8%D9%91%D9%81?__eep__=6&__cft__%5b0%5d=AZVFDFlNPRZITwLflNCWvzsXjLa74ZQRJJD01JYPDuw5RM74lQdjjUMy8UkrTyOvkr9fEaTLoLSlMhc8TZ-2usfW53f3CD3sAhMR0BmmR8ko_kAMsLJe025sq_vpKwE0YRU4KbySgeBBlZLTkZZl27TFBH239a9wMYc4FtHjyIXb48m-k2S4Fy-LLp_9gPkQ2SPAfN19jzAlVDhbEQqYlAaK&__tn__=*NK-R)

\-

في الحالة دي فالموظّف أوّلا متعلّم

ثانيا - العلاقة بينهم هي علاقة إن الموظّف بينفع المدير -
والمدير بيعطي راتب للموظّف

\-

فهنا مش متوقّع يكون فيه تعليم من المدير للموظّف - ولا
تدريب - ولا أيّ حاجة

هيّا علاقة بسيطة صريحة - خدمة مقابل راتب - فقط

\-

طيّب إفرض الشركة قرّرت تدرّب الموظّفين على الكومبيوتر
مثلا

هنا نسأل - الموظّفين دول ما يعرفوش حاجة خالص عن
الكومبيوتر ؟

أيوه

لأ دا ما اسموش تدريب - دا اسمه تعليم حضرتك - ومع التعليم
هيكون فيه تدرب مدمج في نفس الكورس - يعني هيبقى كورس نظريّ وعمليّ في نفس
الوقت

\-

طّيب إفرض الشركة قرّرت تدرّب الموظّفين على استخدام برنامج
همّا درسوه بشكل نظريّ في الكلّيّة لكن لم يمارسوه بشكل عمليّ

أيوه هنا يبقى اسمه تدريب

\-

طيّب إفرض مهندس اتخرّج من الكلّيّة وبعدين شركة مقاولات قالت
له تعالى اتدرّب معانا 3 شهور بدون مرتّب

\-

هنا نسأل

هل المهندس عنده العلم النظريّ - أيوه

هل العلاقة إنّ المهندس بيتدرّب لاكتساب المهارة الفنّيّة فقط
؟

لأ - دا هيكون مطلوب منّه الإشراف على شغل - وهيكون محاسب
على الشغل ده

\-

لااااا - ستوبّ هنا لو سمحت - دي علاقة مدير وموظّف - مش
مدرّب ومتدرّب

فباعتبار المهندس هنا موظّف - يبقى ياخد راتب

\-

ودي خدعة بتعملها بعض الشركات مع حديثي التخرّج - إنّهم
يشغّلوهم شغل ( ذو مسؤوليّة ) - ويسمّوه ( تدريب )

دا نصب حضرتك

\-

والمفروض طبعا الكلّيّة تكون مشتملة على تعليم وتدريب -
فالخرّيج يخرج جاهز للعمل - ما يحتاجش تدريب لاحق يعني

\-

طيّب - خلّينا ناخد بعض الأمثلة كتطبيق على ما سبق

\-

حلّاق عنده طفل في المحلّ بيكنس المحلّ وبيناول الحلّاق العدّة
وهكذا

\-

نفس الحلّاق ده عامل كورس تعليم الحلاقة للشباب اللي عاوزين
يشتغلوا حلّاقين

\-

هنا - علاقة الحلّاق مع الطفل اللي في المحلّ إيه - وعلاقته
مع الشاب اللي في الكورس إيه ؟

\-

علاقته مع الطفل اللي في المحلّ هي ( مِعلّم وصبيّ )

وعلاقته مع الشابّ اللي في الكورس هي ( مُعلّم وتلميذ ) - في
الجزء النظريّ

ثمّ ( مدرّب ومتدرّب ) في الجزء العمليّ

\-

طيّب التبّاع مع سوّاق المييكروباص علاقتهم إيه ؟

معلّم وصبيّ

\-

طيّب في مدرسة السواقة ؟

دي علاقة معلّم وتلميذ - ثمّ مدرّب ومتدرّب

\-

طيّب الشابّ اللي اتعلّم الحلاقة عن طريق كورس الحلاقة -
وبعدين اشتغل في المحلّ - تبقى إيه علاقته بصاحب المحلّ ؟

مدير وموظّف

\-

طيّب الشابّ ده كان صبيّ في يوم من الأيّام ؟!
