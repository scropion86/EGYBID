---
layout: post
title: "متى تعيّن موظّفا جديدا.md"
date:   2024-07-21T00:00:01+03:00
author: "Mahmoud"
category: "5 - إدارة الشركات"
---
نقاش مع صديق عن ( متى وكيف أقوم بتعيين موظّف جديد
)

من رسائل الصفحة - نقلته للعامّ لعموم الفائدة

\-

هو /

السلام عليكم ورحمة الله

بشمهندس من بعد اذن حضرتك في سؤال ,

متى؟ / ما المعيار؟ / ما العلامة ؟

التي عندها يكون اتخاذ قرار توسيع الشركة و تعيين المزيد
من الموظفين - بما يتبع ذلك من تكاليف رواتب واجهزة - قرارا صحيحا

\-

أنا /

لو فيه طلب في السوق حاليا يحتاج ذلك

بشرط أن يكون هذا الطلب غير موسمي

\-

هو /

تمام يا باشمهندس شكرا جزيلا

\-

أنا /

العفو

ارجو ان الاجابة تكون كافية

لو محتاجة مزيد من التوضيح انا معاك

\-

هو /

انا كنت اسأل عن مثلا معيار بالفلوس

يعني لو فائض دخل الشركة يزيد عن تكاليف الموظف بمقدار كذا
مثلا

\-

أنا /

اركن له مرتب سنة

وخلي الاتفاق على سنة ويتم بعدها التجديد او
الاعفاء

خلال السنة هتشوف تستمرّ ولا تتراجع ولا تزود موظف
كمان

\-

هو /

الخبير خبير ياجماعة

\-

أنا /

العفو الله يرفع قدرك

\-

هو /

ماشاء الله

معيار ممتاز والله

اعين الموظف اذا كان بحوزتي ما يكفي راتب سنة كاملة
له

\-

أنا /

النمو ده هيكون نمو طبيعي

حتى لو معدله بطيء - لكنّه هيخلق فريق متماسك جدّا - لانّهم
كل واحد دخل في مرحلته - عاملة زي حلقات الشجر كده - كل حلقة خدت سنة -
لكنّها حلقات متماسكة جدّا

العيب فيه هو ان افراد الفريق بيكون صعب ان حد منهم يخرج
او يستبدل

ده عيب في الهيكل الوظيفي

لكن علاجه انك مع الوقت يكون بيقوم بنفس المهمة اكتر من
واحد

\-

هو /

نعم تمام

\-

أنا /

بحيث لو حد خرج من 3 مثلا - الاتنين الباقيين يشيلوا الدور
ده لحد ما يدخل واحد تالت ويتناغم معاهم

البناء ده بيسمّوه ( المؤسّسة المسطّحة )

Flat Organization

وبيظهر فيه حاجة اسمها دوائر الاهتمام ودوائر
المسؤولية

مفادها ان كل افراد الفريق مهتمين بكلّ المهام - ما فيش فصل
او توصيف وظيفيّ دقيق

لكن كلّ فرد مسؤول عن مهامّ معيّنة

\-

هو /

نعم دا الموجود عندي فعلا

اقصى اختلاف ان بعضهم يكون اكثر خبرة فيدير الباقي

\-

أنا /

تمام

الدوائر دي مع الوقت بتعمل طبقات فوق بعضها - زي
الهرم

فتبقى كلّ دايرة بينها وبين بعضها مفتّحة على بعضها

وبينها وبين اللي فوقها فيه نظام اداري

طبعا ده نظام تقدر تسمّيه ( حيويّ ) أو ( طبيعي )

مش نظام هندسيّ جامد زيّ اللي متعارف عليه في الكتب -
هايراركي يعني

التعامل بيكون أشبه بعلاقة الأسرة

آهو ده اللي يتقال عليه فعلا ( إحنا أسرة ف بعضينا
)

\-

هو /

نعم

انا فعلا اميل لأن تكون العلاقة في المؤسسة علاقة مرنة
وأسرية

\-

أنا /

ده ممكن وجائز جدّا على فكرة

عكس ما يشاع

شوف الحلقة دي

[<u>https://www.youtube.com/watch?v=dhm7_2NQksk\...</u>](https://l.facebook.com/l.php?u=https%3A%2F%2Fwww.youtube.com%2Fwatch%3Fv%3Ddhm7_2NQksk%26list%3DPLAjuKJqaqS_qrT3xMXMAnn3uXqb0Ixi9q%26index%3D35%26fbclid%3DIwAR3iL7VWGSr0o27sG9SQZGTPz5XbW9xWIc4DWWkS5my4utIitHG0JOj5rkk&h=AT1W4nT4ktoNLz4kmF1droSlgauk4mMIyNv1ik152KizXcoIR9_Wj1GzLB-a9fc5o5w51TWeM1Ks455LCCUZCtej5EnK5r5dqcy50fPHtq2_HMBA6coKuen2y94kAmgoMVM&__tn__=-UK-R&c%5b0%5d=AT0yT70EeKNY9U_Jb95Uk2lIEYx3aQHVlZJ-Jm7lWcDAglTvAluJ1955zEw7IxQ_bOEsk_NgytjE-qvns-j8_MQpSCIaYhDV2jTbjyYrVm6FXZLTSJPAkaB1SldGFLQNU61zWbNHKB7wPEqZDgeQMA1DviYf-igIaSNZUsvdEEJXnEduQasogIsEp99uY4QCfQTs3-VQmBCGdw)

\-

هو /

حاضر

انا قبل ما اعين حد بسأله ايه اكتر حاجة سيئة في شغلك
السابق

يقولي غالبا عدم التقدير , الضغط المستمر , النزول ايام
الاجازات او التأخر في الخروج من العمل

حطيت كل الحجات دي قدام عيني وبمنع حدوثها تماما

الحمد لله

ممنوع مهندس يظل في المكتب اكتر من نصف ساعة بعد موعد
خروجه

\-

أنا /

انا باستغرب من اصحاب الاعمال اللي ما بيراعوش الحاجات
دي - هل ما كانوش موظفين في يوم من الايام - وعارفين قد ايه التجاوزات دي
صعبة على العامل

انا في شغلانة من الشغلانات كنت باوصل اني خلاص هانفجر -
تيجي قدام عيني صورة بناتي وهما بيضحكوا - ارجع اهدى تاني واكمل الشغل
الصعب ده عشان خاطرهم

فليه صاحب العمل يوصل الموقف لكده اصلا

\-

هو /

كل حد بيعمل حاجة كويسة ابعتله شكر ع الجروب

\-

أنا /

ده جميل جدا

الغريب ان المفروض ده يكون الطبيعي

ونظام السخرة في العمل ده ما يكونش موجود اصلا

نسأل الله الهداية

\-

هو /

ربنا يعينا ع المسؤولية

ويبعدنا عن الظلم

جزاك الله خيرا يابشمهندس

انا فعلا طلعت بمعلومة في منتهى الاهمية بالنسبالي في
الحوار ده

اللهمّ آمين

\-

أنا /

فيه فكرة ظريفة بردو في الفيديو

ان الموظف يكون مرتبه في السنة اقل من مرتب الفريلانس
المماثل في السنة

انا راجعت الفيديو بسرعة

\-

هو /

اه طبعا اقل بكتير والكوالتي اعلى

التوظيف افضل بالنسبة لي حاليا جدا

كنت بعتمد ع الفري لانسرز لما كنت بعمل شغلي بنفسي لكن
حاليا انا اغلب يومي يتمحور حوالين التواصل مع العملاء

\-

أنا /

ممتاز !!!

كده إنتا على الطريق بفضل الله

\-

هو /

طيب كويس الحمد لله

بفضل الله ثم بالاستفادة من فيديوهات حضرتك , انا ماشي ع
الطريق ومتطمن ومتوقع الخطوة الجاية

بالذات فيديو مراحل العمل الاربعة

\-

أنا /

العفو - الله يرفع قدرك - ويكتب لك الخير - ويرضيك
بيه

\-

هو /

اللهم امين يارب

\-

أنا /

الفيديو ده لانه رقم 2 في المجموعة فواخد اهتمام اقل من
رقم 1

مع انهم بنفس الاهمية تقريبا

كما انك لو حطيت كلمة ( رجل اعمال ) في اي جملة - هتجذب
الناس

فالفيديو الاول واخد تفاعل اكتر من التاني

مع ان التاني بتاع المراحل ده مهم جدّا

\-

هو /

اللي يسمع للعنوان الجذاب ويسيب اللي مش جذاب دا مش بتاع
علم

مش زبونك

\-

أنا /

ههههههههههه

نسبة التحويل عندي 1 % مثلا

من كلّ 100 زبون فيه 99 مش زبايني

ههههههههههههههههه

\-

هو /

اه والله و دا عادي جدا يابشمهندس

\-

أنا /

هيا بتقلّ كلّ ما تكون بتبيع حاجة غالية - فده طبيعيّ
ومقبول

هستئذنك في نشر المحادثة لعموم الفائدة

بتصرّف طبعا

\-

هو /

اتفضل يا بشمهندس طبعا
