---
layout: post
title: "الاعتراض علي الراي"
date:   2024-04-10T00:00:01+03:00
author: "mahmoud"
category: "مفاهيم حياتيه"
tag: "الحقيقة مطلقة"
---


فرق كبير بين انك تعترض علي رايي أو حتي تقول انه
غلط  
ده حقك ورايك  
وانتا مش ملزم بتبرير رايك في رايي  
وانا مش ملزم بقبوله أو حتي احترامه وان كنت ملزم
بسماعه  
.  
لكن اللي مش من حقك  
هوا انك تطلب مني اغير رايي ده اللي مش عاجبك  
وانا ملزم بتركك تعبر عن رايك وليس من حقي منعك من
ذلك  
.  
يعني طول ما الموضوع متعلق بابداء الاراء فكل شئ
مسموح  
مسموح لي اقول رايي  
ومسموحلك ما يعجبكش رايي وتقول إنه غلط  
ومسموحلي اعتبر كلامك مالوش قيمة  
.  
امال المشكلة تحصل أمتي  
تحصل لما إبداء الرأي يتحول لفرض راي  
ومن صور ذلك مطالبتك لي بتغيير رايي  
او مطالبتي لك بعدم إبداء رأيك  
.  
ملحوظة  
هناك مساحة وسيطة مقبولة وهي محاولة الاقناع  
فعند الاقناع تكون تجاوزت مرحلة إبداء اعتراضك علي راي
ما  
ولكنك لم تصل لفرض رايك علي الاخرين  
انت فقط تحاول اقناعهم ليقوموا هم بتغيير آرائهم  
.  
تلك الفروق الدقيقة هي سبب معظم خلافاتنا  
.  
واخيرا  
هناك مساحة لم اتكلم عنها وهي إحقاق الحق باليد
واللسان  
وتغيير المنكر باليد واللسان  
.  
انا باتكلم من ناحية منطقية وليست شرعية  
.  
اما في الشرع  
فانت ملزم ببذل قصارى جهدك  
وبكافة الوسائل  
لاحقاق الحق وتغيير المنكر
