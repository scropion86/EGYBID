---
layout: post
title: "نظريّة الإله الأبّ"
date:   2024-04-10T00:00:01+03:00
author: "Mahmoud Marzouk"
category: "مرزوقيات"
category: "الدين"
---


فيه حاجة اسمها ( نظرية الإله الأب )

ودي بتقول إنه طالما ربنا خلقنا يبقى يعمل لنا اللي إحنا
عاوزينه

وده تناسي كامل لحقيقة إننا مخلوقين في الحياة في اختبار
أساسا

.

لا . اختبار إيه

النظرية دي بتعتبر إنك طفل في رحلة

وربنا هو باباك هيجيب لك كل البلالين اللي إنتا
عاوزها

.

فيه نظرية أسوء من كده

مفادها إننا إحنا اللي نحدد الصح

وبعدين نلوم ربنا سبحانه وتعالى لأنه لم يتطابق مع الصح
بتاعنا

.

فنقول مثلا

الأمر الفلاني من أوامر الدين مستحيل يكون صحيح . لإنه
يتنافى مع الرحمة

هنا إحنا اللي حددنا إيه هيا الرحمة وإيه اللي مش
رحمة

فلو ربنا سبحانه وتعالى خالف الرحمة بتاعتنا يبقى ربنا غلط
والعياذ بالله

.

ما تستغربش

ناس كتير تقول لها على أمر من أمور الدين

يقول لك يا أخي . دا الدين يسر

هو بيقول بلسانه أن هذا الأمر من الدين ليس ميسرا . ويتهم
الدين بعدم التيسير

فهذا الأمر ليس ميسرا على مقياسه هو الشخصي

فطالما هذا الأمر خالف مقياسي . فهو خطأ . وعليكم أن
تغيروه حتى يطابق مقياسي

.

كلمة الدين يسر معناها إن كل ما فرضه الدين هو يسر . إنتا
لو شايفه غير ميسر فإحنا بنقول لك لا هو ميسر . ظبط منظورك إنتا وإنتا
تشوفه ميسر

لكن الناس عاوزة تنقل المبدأ ده ليصبح ( اليسر دين ) .
يعني اللي بالنسبة لنا ميسر هنعمله دين

.

فيه خلل كبير في المفاهيم محتاج يتعدل
