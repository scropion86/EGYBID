---
layout: post
title: "هل التجميع صناعة"
date:   2024-04-10T00:00:01+03:00
author: "mahmoud"
category: "مفاهيم مهمّة في البيزنس"
tag: "مفاهيم مهمّة في البيزنس"
---


[<u>\#هل\_التجميع\_صناعة</u>](https://www.facebook.com/hashtag/%D9%87%D9%84_%D8%A7%D9%84%D8%AA%D8%AC%D9%85%D9%8A%D8%B9_%D8%B5%D9%86%D8%A7%D8%B9%D8%A9?__eep__=6&__cft__%5b0%5d=AZUJNyLGJIKis9xD7WABdP3R3OmQQ6R9gvamOih9uXk7gDWtPBQe27DEqJ81JNgHGSUMfJgIHW-eooxVpCzovRqgpMCzShWZhiPbV0pcnKDF7cIMRLC2qVVYWYSsm0MOL8EQIfwAWLMQvPChCWFJOAjVHUNrb4C7QO4y4YLwdFQVGgsDKiKdvqddOvM6PU2mks0&__tn__=*NK-R)
؟!




كانت مجزرة بلوكّات النهارده للناس اللي بتقول إنّ صناعة
السيّارات في مصر هي مجرّد تجميع - وإنّ فيه فرق بين التجميع والتصنيع




أعتقد على الأقلّ فيه حوالي 500 بلوكّ حصلوا النهارده
!!

لكن خلّينا نشرح الموضوع ده بالتفصيل عشان نقفله وما نتكلّمش
فيه تاني




أوّلا /




[<u>\#التجميع\_عمليّة\_صناعيّة</u>](https://www.facebook.com/hashtag/%D8%A7%D9%84%D8%AA%D8%AC%D9%85%D9%8A%D8%B9_%D8%B9%D9%85%D9%84%D9%8A%D9%91%D8%A9_%D8%B5%D9%86%D8%A7%D8%B9%D9%8A%D9%91%D8%A9?__eep__=6&__cft__%5b0%5d=AZUJNyLGJIKis9xD7WABdP3R3OmQQ6R9gvamOih9uXk7gDWtPBQe27DEqJ81JNgHGSUMfJgIHW-eooxVpCzovRqgpMCzShWZhiPbV0pcnKDF7cIMRLC2qVVYWYSsm0MOL8EQIfwAWLMQvPChCWFJOAjVHUNrb4C7QO4y4YLwdFQVGgsDKiKdvqddOvM6PU2mks0&__tn__=*NK-R)




التجميع زيّ اللحام - زيّ الدهان - زيّ حقن البلاستيك - كلّهم
عمليّات صناعيّة




لو عمليّة التجميع حصلت لوحدها - فهي عمليّة تصنيعيّة عاديّة
جدّا

المنتجات بتدخل من ناحية بقيمة ما - بيشتغل عليها عمّال -
معاهم أدوات - أو على ماكينات - بيجمّعوا المنتجات دي - بتطلع المنتجات دي
من الناحية التانية بقيمة أعلى ممّا دخلت به




إذن !! فيه قيمة مضافة حصلت في العمليّة التصنيعيّة
دي




زيّ ما لو لحمت قطعتين حديد في بعض - قيمة كلّ قطعة 10
جنيه - المنتج الملحوم الجديد مش هيكون سعره 20 جنيه - قيمته هتزيد عن قيمة
أجزائه المفردة




كذلك - لو جبت أجزاء خلّاط مثلا مجموع قيمتهم 100 جنيه -
وجمّعتهم - الخلّاط بعد التجميع مش هيكون ب 100 جنيه




فالتجميع عمليّة تصنيعيّة زيّه زيّ أيّ عمليّة تصنيعيّة




بسّ التجميع ما حصلش فيه تحويل ؟!

ولو !!

مش لازم يحصل تحويل عشان تسمّيها صناعة




الصناعات التحويليّة أساسا هي نوع من أنواع الصناعات

وبتتقسم لصناعات هندسيّة وصناعات كيميائيّة ( كتقسيم
عامّ )




الصناعات الهندسيّة هيّا اللي بيتغيّر فيها الشكل ( الفيزيائيّ
) للخام قبل وبعد التصنيع

زيّ ما تجيب قطعة صاج وتكبسها فتطلع لك حلّة مثلا - ده تغيّر
فيزيائيّ في الشكل الخارجيّ للصاج




بينما الصناعات الكيميائيّة بيحصل فيها تغيير في التركيب
الكيميائيّ الداخليّ للخام - زيّ ما تخبز الدقيق وتحوّله لعيش - كده الدقيق
تركيبه الكيميائيّ اتغيّر لمّا بقى عيش




لكن الصاجة اللي بقت حلّة - قبل الكبس وبعد الكبس كانت بنفس
التركيب الكيميائيّ




وعادة الصناعات الكيميائيّة بتشتمل على صهر للخام ( زيّ
البلاستيك - الزجاج - إلخّ ) - أو على الأقلّ تسخين ليه - أو خلط بين موادّ
كيميائيّة بتتفاعل مع بعضها فتنتج موادّ جديدة




الاتنين دول على بعض كده اسمهم الصناعات التحويليّة -
الفيزيائيّة ( الهندسيّة ) - والكيميائيّة




فيه بقى صناعات مش تحويليّة أصلا - زيّ استخراج الفحم من
باطن الأرض - دي صناعة غير تحويليّة - بسّ هيّا صناعة




صناعة غير تحويليّة يعني الفحم قبل ما يستخرج وبعد ما
يستخرج ما حصلّوش تغيّر فيزيائيّ ولا كيميائيّ




طب افرض خدت الفحم ده طحنته - - كده شكله الفيزيائيّ
اتغيّر - كده بقت صناعة تحويليّة هندسيّة




طب افرض خدت البترول الخام كرّرته واستخلصت منّه الجاز
والبنزين إلخّ - كده تركيب البترول الخامّ اتغيّر - كده بقت صناعة تحويليّة
كيميائيّة




إنتا توّهتنا ليه ؟!

التجميع راح فين ؟!!




ما انا بقول لك كلّ ده عشان أقول لك فيه صناعات غير
تحويليّة - وصناعات تحويليّة ( هندسيّة وكيميائيّة ) - وصناعات تجميع يا
فندم

التجميع نوع من الصناعة




إنتا حاصل عندك لبس عشان انتا متخيّل إنّي بقول لك ( التجميع
تحويل )

فانتا عاوز تقول ( التجميع مش تحويل ) - فبتقول قايل (
التجميع مش صناعة )

فبتقوم واخد بلوكّ - وما بتلحقش تشوف البوست التفصيليّ عشان
تفهم




التجميع مش تحويل - لكنّه صناعة

زيّ ما البطاطس مش فاكهة - لكنّها نبات

إنتا عامل خناقة وعاوز تثبت إنّ البطاطس مش فاكهة - ما هيّا
فعلا مش فاكهة - والتجميع مش تحويل

لكن البطاطس نبات - والتجميع صناعة




راجع نفسك بقى شوف انتا كنت بتقول التجميع مش صناعة - ولّا
مش تحويل




ثانيا /




يا سيدي التجميع لا هوّا صناعة ولا هوّا تحويل - اتبسطت كده
؟!!!

لكن
[<u>\#التجميع\_نشاط\_اقتصاديّ</u>](https://www.facebook.com/hashtag/%D8%A7%D9%84%D8%AA%D8%AC%D9%85%D9%8A%D8%B9_%D9%86%D8%B4%D8%A7%D8%B7_%D8%A7%D9%82%D8%AA%D8%B5%D8%A7%D8%AF%D9%8A%D9%91?__eep__=6&__cft__%5b0%5d=AZUJNyLGJIKis9xD7WABdP3R3OmQQ6R9gvamOih9uXk7gDWtPBQe27DEqJ81JNgHGSUMfJgIHW-eooxVpCzovRqgpMCzShWZhiPbV0pcnKDF7cIMRLC2qVVYWYSsm0MOL8EQIfwAWLMQvPChCWFJOAjVHUNrb4C7QO4y4YLwdFQVGgsDKiKdvqddOvM6PU2mks0&__tn__=*NK-R)




تخيّل حضرتك واحد بيصرخ على الزراعة إنّها أيّ كلام

أو على السياحة - إنّها أيّ كلام

أو على التجارة - إنّها أيّ كلام




ليه يا عمّ ؟!

يقول لك عشان الأنشطة دي مش صناعيّة




يا سيدي وإيه المشكلة إنّها تكون أنشطة غير صناعيّة - همّا
اللي ما بيصنّعوش دول هيخشّوا النار ؟!

دي أنشطة اقتصاديّة - بيشتغل فيها ناس - وبيتكسّبوا منها
بالحلال - إنتا زعلان ليه ؟!




فأنا هافترض معاك إنّ التجميع مش صناعة - إنتا زعلان ليه
بردو ؟!

مش التجميع ده نشاط اقتصاديّ - يبقى حلو ولّا وحش ؟!




ما بالك لو علمت إنّ التجميع من الأنشطة الاقتصاديّة كثيفة
العمالة - زيّه زيّ صناعة الملابس كده




ممكن تلاقي مصنع اسطمبات قيمته 10 مليون جنيه - وشغّال فيه
10 عمّال - ومصنع ملابس قيمته مليون جنيه فقط - وشغّال فيه 100 عامل
بحالهم !!




فالتجميع كنشاط أصلا هو من الأنشطة كثيفة العمالة - واحنا
عاوزين إيه غير كده ؟!




إنتا متقنعر على إيه - إنتا دولة متنيّلة بنيلة نامية -
بنقول لك هنجيب لك صناعة كثيفة العمالة - عاوزنا نجيب لك صناعات تكنولوجيّة
شغّالة بالروبوتات ونسيب الشباب يقعدوا ع القهوة ؟!!!




ثالثا /




[<u>\#التجميع\_طريق\_التصنيع</u>](https://www.facebook.com/hashtag/%D8%A7%D9%84%D8%AA%D8%AC%D9%85%D9%8A%D8%B9_%D8%B7%D8%B1%D9%8A%D9%82_%D8%A7%D9%84%D8%AA%D8%B5%D9%86%D9%8A%D8%B9?__eep__=6&__cft__%5b0%5d=AZUJNyLGJIKis9xD7WABdP3R3OmQQ6R9gvamOih9uXk7gDWtPBQe27DEqJ81JNgHGSUMfJgIHW-eooxVpCzovRqgpMCzShWZhiPbV0pcnKDF7cIMRLC2qVVYWYSsm0MOL8EQIfwAWLMQvPChCWFJOAjVHUNrb4C7QO4y4YLwdFQVGgsDKiKdvqddOvM6PU2mks0&__tn__=*NK-R)




مافيش حدّ بيجمّع - وباله ما بيكونش مشغول بالتصنيع

حاجة كده زيّ إنّه ما فيش راجل بيقعد مع ستّ لوحدهم من غير ما
يفكّر فيها - الشيطان ثالثهما




فالمجمّع - طول ما هو شايف قطع التجميع قدّامه - عقله بيجيب
ويودّي في تصنيع قطعة أو أكتر منهم




وده مش لمجرّد الانتصار الشخصيّ أو إثبات الذات

هيّا فيها مسألة شخصيّة وإثبات ذات طبعا - لكن مش ده اللي
بيدفع المجمّع إنّه يصنّع




اللي بيدفع المجمّع إنّه يصنّع - إنّه بيمسك قطعة ثمنها 10
جنيه مثلا - ويسأل نفسه - معقول دي ب 10 جنيه ؟!

واد يا مدحت - هات ميزان الجرامات

يوزنها - يلاقيها 30 جرام بلاستيك !!




تبتدي الكلاب السعرانة تهوهو في دماغه - 30 جرام بلاستيك -
ب 10 جنيه !!!




تاني يوم تلاقيه قايم جايب مكنة حقن وعامل اسطمبات وبيحقن
القطعة دي باتنين تلاتة جنيه - ويضرب ال 7 جنيه في جيبه




فالتجميع طريق التصنيع - وما لا يدرك كلّه لا يترك كلّه -
ومن سار على الدرب وصل - ومن أدمن طرق الباب - يوشك أن يفتح له - والقطرة
تثقب الحجر - ومن حام حول الحمى أوشك أن يقع فيه

أقول لك إيه تاني ؟!!!




إنّ الذي يرتجي شيئا بهمّته - يلقاه لوحاربته الإنس
والجنّ

فاقصد إلى قمم الأشياء تدركها - تجري الرياح كما شاءت لها
السفن




والمشيئة بيد الله عزّ وجلّ - والتوفيق من الله سبحانه
وتعالى

ما شاء الله كان - وما لم يشأ لم يكن - ولا حول ولا قوّة
إلّا بالله




على قدر أهل العزم تأتي العزائم - وتأتي على قدر الكرام
المكارم

وتعظم في عين الصغير صغارها - وتصغر في عين العظيم
العظائم




التطوير المستمرّ - خير من الكمال المؤجّل

إنتا عاوز تبدأ بتصنيع الصواريخ ؟!!! دي مثاليّة عدميّة -
الحلم بلا عمل وهم

أوّل الغيث قطرة - وأوّل الرقص حنجلة




قالت الملكة لمخترع ( ما فائدة رسوماتك التي لم تتحوّل
لتطبيقات مفيدة ؟! )

فقال لها ( وما فائدة طفل صغير ؟!! )




الناس اللي مش عاجبها التجميع دي عاوزين يقتلوا طفل صغير -
عشان ما اتولدش كبير !!!

ومستغربين ليه بياخدوا بلوكّات ؟! ما احنا بنخلص من
شروركم




إنتا قاعد ع الأريكة - وبتنظّر على واحد فاتح مصنع تجميع
؟!!!

إعمل أحسن منّه يا سيدي وافتح انتا مصنع التصنيع

إعمل زيّه يا سيدي وشغّل ناس واكسب




واللي هيجمّع النهارده - بكره يصنّع -
تيجي رجله بسّ والصناعة هتغويه - دي أفيون

من ذاق عرف - ومن عرف اغترف - ومن اغترف اعترف - ومن اعترف
أدمن ما عرف




خلّيهم النهارده يجمّعوا - وسيبهم شويّة - وتعالى بعد سنة -
هتلاقي صاحب مصنع التجميع اتشقلب وصنّع قطعة أو اتنين بنفسه - فانتا زعلان
ليه ؟!!




رابعا /




[<u>\#التجميع\_قرين\_التصنيع</u>](https://www.facebook.com/hashtag/%D8%A7%D9%84%D8%AA%D8%AC%D9%85%D9%8A%D8%B9_%D9%82%D8%B1%D9%8A%D9%86_%D8%A7%D9%84%D8%AA%D8%B5%D9%86%D9%8A%D8%B9?__eep__=6&__cft__%5b0%5d=AZUJNyLGJIKis9xD7WABdP3R3OmQQ6R9gvamOih9uXk7gDWtPBQe27DEqJ81JNgHGSUMfJgIHW-eooxVpCzovRqgpMCzShWZhiPbV0pcnKDF7cIMRLC2qVVYWYSsm0MOL8EQIfwAWLMQvPChCWFJOAjVHUNrb4C7QO4y4YLwdFQVGgsDKiKdvqddOvM6PU2mks0&__tn__=*NK-R)




التجميع مش بسّ طريق التصنيع - يعني هيقودنا للتصنيع في
المستقبل

ولكن !!!

التجميع قرين التصنيع - يعني بيشغّل التصنيع جنبه في
الحاضر - مش لسّه هنستنّى المستقبل




من العجائب - إنّي كتبت في البوست إنّ مصر فيها حوالي 30
مصنع سيّارات - و حوالي 500 مصنع صناعات مغذّية للسيّارات - فالناس قال دي
مصانع تجميع




حضرتك مجنون ؟!

بقول لك مصنع صناعات مغذّية للسيّارات - تقول لي دا مصنع
تجميع ؟!!!

لأ والنكتة بيقولوا إنتا تعرف إيه عن الصناعة ؟!!!




مصنع صناعات مغذّية يعني مصنع بيصنّع القطع حضرتك - القطع دي
اللي هتروح بعد كده تتجمّع في مصنع التجميع

فمنين بتقول إنّ مصانع الصناعات المغذّية هي مصانع تجميع
؟!!!

دي حاجة زيّ ما تقول إنّ مطحن الدقيق مخبز !!!




مصانع الصناعات المغذّية بتاعة تجميع ازّاي ؟!!

يعني مصنع د جريش لزجاج السيّارات ده بيجمّع إيه ؟!!!

هيجمّع حبّات الرمل جنب بعضها يعمل منها زجاج ؟!!!




مصنع الشكمانات بيجمّع إيه - ما هو بيشتغل على خام الماسورة
يحوّلها لشكمان - تحويل أهو - صناعة هندسيّة




وقبل ما تقول مين بيصنّع الماسورة - هقول لك مصر فيها حوالي
30 مصنع مواسير - أنا اشتغلت قبل كده على دراسة مصنع مواسير ملحومة -
ودراسة مصنع وصلات مواسير سيملس




وقبل ما تقول مين بيصنّع الصاج اللي اتصنّعت منّه الماسورة -
هقول لك قنديل في العاشر من رمضان بيدرفل البيليت يطلّع منّه صاج - وعزّ بيصنّع
صاج بردو




وقبل ما تقول البيليت بييجي منين - هقول لك بيطلع من بعض
مصانع الحديد المصريّة بردو




فمنين بتقول إنّ كلّه تجميع وما فيش صناعة




مصنع الكاوتش بيجمّع إيه - دا هوّا الكاوتش حتّة واحدة
أساسا - هههههه !!!




وبمناسبة مصنع بورسعيد اللي بيعايروني بيه مش عارف ليه
!! - مصر فيها مصنعين كاوتش تانيين غيره أصلا وشغّالين من قبله أصلا من غير
دوشة - وبينتجوا كاوتش أكبر من اللي بينتجه مصنع بورسعيد - أعتقد مصنع
بيريلّلي في اسكندريّة بيصنّع إطارات نقل




فدي مصانع موجودة وشغّالة وبيصدّروا من زمان

أنا عملت استشارة لواحد كان شغّال في مصنع منهم قبل كده -
كان بيفكّر يصنّع بعض المستلزمات في نفس المجال




وكان فيه مصنع كبير اسمه النسر زمان - كان في اسكندريّة
بردو




مصانع البطّاريّات في مصر بتصنّع البطّاريّة من الصفر ؟! إحنا
عندنا 6 مصانع بطّاريّات سيّارات في مصر - أنا عملت استشارة لواحد منهم -
وعملت دراسة لمصنع تجميع بطّاريّات في دولة عربيّة - البطّاريّات فيها تصنيع
وتجميع بردو




ورجوعا للكاوتش - أنا عملت دراسة لمصنع منتجات كاوتش - غير
الإطارات طبعا - لكن المنتجات الداخليّة للسيّارات من الكاوتش - زيّ جلب
المقصّات والصدّادات والدوّاسات وأغطية عصاية الفتيس والكبالن وكوعة
الرادياتير إلخّ

بالإضافة إلى كسوة السلندرات بالمطّاط لزوم مصانع الورق
والمطابع إلخّ

حضرتك متخيّل فيه كام مصنع شغّالين في البنود دي ؟!

فيه حوالي 30 مصنع شغّالين في البنود دي حضرتك




واضح إنّ كلّهم تلاتينات - ههههههه




وعلى ذكر الكاوتش - ضيف لمعلوماتك إنّنا كنّا بنصنّع الإطار
الداخليّ ( الجنط الألومنيوم ) في مصر

المصنع ده توقّف من فترة - وأنا تدخّلت مرّة في بيعه - ومرّة
في إعادة تشغيله - وفشلت في المرّتين - ههههههه




دا غير إنّي عملت دراسة لمستثمر لعمل شراكة بينه وبين شركة
أجنبيّة لإنشاء مصنع جنوط جديد في مصر

عملنا بيان بكلّ شركات تصنيع الجنوط في العالم تقريبا -
وتواصلنا معاهم - لكن توقّفنا في منتصف الدراسة - لعدم وجود ردّ من الشركات
الأجنبيّة




دي كلّها اسمها ( صناعات مغذّية للسيّارات )

فمنين بتقول إنّ صناعة السيّارات في مصر تجميع فقط - أمّال ال
500 مصنع بتوع الصناعات المغذّية دول بيعملوا إيه




أنا أيّام الهندسة قبل ما انقل للبزنس كنت باعمل رسومات
لمصنع قطع غيار سيّارات عندنا في المنصورة عشان نعتمدها من كلّيّة الهندسة -
وبعدين نعتمد المنتجات دي من وزارة الصناعة كمنتجات خاصّة بالمصنع - وتمّ
الاعتماد بالفعل




ووأنا طالب في الكلّيّة كنت باتدربّ في مصنع عقل للصناعات
المغذّية للسيّارات عندنا في المنصورة بردو

وزرت مصنع أبو اليزيد للشكمانات في أكتوبر وأنا طالب -
بيصنّعوا من الصفر




وأوّل ما اتخرّجت واشتغلت في شركة تصميم خطوط إنتاج - من
أوائل المشاريع اللي اتطلبت منّنا خطّ تجميع لمصنع تجميع سيّارات نقل في برج
العرب - وكانت أوّل مرّة أروح برج العرب




وخلال إحدى الدراسات زرت شركة المتّحدة للصناعات المغذّية
للسيّارات والأجهزة المنزليّة في العبور - ما شاء الله - شغل كبس صاج جبّار -
ولحام بالروبوتات ودهان إليكتروستاتيك وحاجة عظمة - كلّ اللي بيطلع من عندهم
مكبوسات صاج - تصنيع صريح




وزرت أكتر من مرّة شركة MSM
للصناعات المغذّية للسيّارات في قليوب زمان وفي بدر لاحقا -
شغل كبس صاج صريح

دا غير إنّهم بيصنّعوا الاسطمبات اللي بيكبسوا بيها - ليهم
ولغيرهم - وصدّروها لأوروبّا

وبيصنّعوا المكابس اللي بتركب عليها الاسطمبات - ليهم
ولغيرهم - بالمرّة - هههههه - ما شاء الله




وشغّال حاليا على دراسة لمصنع قطع غيار سيّارات تاني غير
الكاوتش

والواحد ماشي يتكعبل في مصانع بتصنّع صناعات مغذّية
للسيّارات




تسيب دا كلّه - وتفتح الفيس - تلاقي 500 واحد بيقولوا لك
مصر فيها تجميع سيّارات فقط

أمّال التصنيع اللي في مجال السيّارات اللي انا شايفه وشغّال
فيه ده إيه - جرافيك ؟!!!!




أنا الأسبوع اللي فات كنت في شارع ( جوّا ) مصنع أباظة
للمقطورات في إنشاص

المصنع ما شاء الله من ضخامته فيه شارع كامل يقع بين هناجر
المصنع !!




مصانع المقطورات فقط في مصر عددهم حوالي 5 مصانع - أباظة
والصالحيّة والعالميّة والأصليّة وغزالة




ودول بيصنّعوا مقطورات ترلّات - مش لعب أطفال يعني
!!!




أمّا مصانع صناديق السيّارات - فحدّث ولا حرج - السنبلّاوين
مكسّرة الدنيا في البند ده - وزرت مصنع تصنيع صناديق سيّارات في أكتوبر أكتر
من مرّة




ومصنع 200 الحربيّ بيعمل مقطورة نقل الدبّابات

دا غير إنّه بيلحم جسم الدبّابة الإبرامز وبيجمّعها
وبيصدّرها - فلحام جسم الدبّابة ده هو عمليّة تصنيع صريحة

والحمد لله تشرّفت بتدريب مهندسي الإنتاج الحربيّ لمدّة حوالي
4 أو 5 سنوات - وأعرف طبيعة وحجم التصنيع هناك




في نفس السياق

أيّ مصنع سيّارات بيجمّع في مصر - فهو ملزم بنسبة مكوّن محلّيّ
45 %

النسب دي بيطلع منها نسب للدهان - ونسبة للتجميع ( التجميع
نسبة من التصنيع اهو - عشان يعني لو ما كنتش خدت بالك )

وبتتبقّى نسبة لازم الشركة تتصرّف وتجيبها من مصر كصناعات
مغذّية




يعني فكرة إنّ شركة س أو ص هي شركة أجنبيّة بتجيب كلّ القطع
من برّا تجمّعها هنا - دي خيال

الشركات دي لازم تاخد قطع تجميع من السوق المحلّيّ

قطع التجميع دي اتصنّعت في مصانع صناعات مغذّية

يبقى منين بتقول إنّ كلّ صناعة السيّارات في مصر تجميع
؟!!!




خامسا / وأخيرا /




[<u>\#التجميع\_ليس\_بالسهولة\_التي\_تتخيّلها</u>](https://www.facebook.com/hashtag/%D8%A7%D9%84%D8%AA%D8%AC%D9%85%D9%8A%D8%B9_%D9%84%D9%8A%D8%B3_%D8%A8%D8%A7%D9%84%D8%B3%D9%87%D9%88%D9%84%D8%A9_%D8%A7%D9%84%D8%AA%D9%8A_%D8%AA%D8%AA%D8%AE%D9%8A%D9%91%D9%84%D9%87%D8%A7?__eep__=6&__cft__%5b0%5d=AZUJNyLGJIKis9xD7WABdP3R3OmQQ6R9gvamOih9uXk7gDWtPBQe27DEqJ81JNgHGSUMfJgIHW-eooxVpCzovRqgpMCzShWZhiPbV0pcnKDF7cIMRLC2qVVYWYSsm0MOL8EQIfwAWLMQvPChCWFJOAjVHUNrb4C7QO4y4YLwdFQVGgsDKiKdvqddOvM6PU2mks0&__tn__=*NK-R)
!!




معظم المعترضين على نشاط التجميع - تحسّهم فاتحين مصانع
تصنيع - وقرفانين منّنا بقى عشان إحنا يا دوب بنجمّع !!!




هوّا إنتا تعرف تجمّع ؟!

هوّا انتا متخيّل التجميع سهل ؟!

يعني أجيب لك 3000 قطعة من سيّارة وتورّيني هتجمّعهم ازّاي
؟!




بلاش

أجيب لك لمبة ليدّ مفكّكة وورّيني هتجمّعها ازّاي




التجميع ليه فنّيّات - وفنّيّات صعبة

وانتا عارف كده بسّ بتستعبط




بدليل !!

إنّك لمّا بتروح تشتري عربيّة تويوتّا مثلا - بتسأل ( متجمّعة
فين ؟! )




ليه ؟!

لإنّه يفرق معاك متجمّعة في اليابان ولّا تركيا ولّا
مصر




تفرق ليه ؟! مش انتا بتقول التجميع دا حاجة تافهة - وأيّ
عيّل صغيّر يعملها - يبقى ما يفرقش العيّل الصغيّر دا مصريّ ولّا يابانيّ - صحّ ولّا
إيه ؟!




غلط طبعا

الحقيقة إنّك انتا عارف إنّ التجميع دا مسألة فنّيّة - يعني
ممكن تتعمل صحّ وممكن تتعمل غلط - ولمّا بتتعمل غلط
بتحصل مشاكل وبتسمع تزييق في العربيّة

فليه بتنظر للتجميع هذه النظرة الدونيّة وكإنّه نشاط تافه
يعني ؟!!




وبعدين بأمارة إيه بتنظر له النظرة دي أساسا - إنتا لا
مصنّع ولا مجمّع - إنتا مستهلك - بتنظر للتجميع نظرة دونيّة بأمارة إيه
؟!!!




دا غير إنّ التجميع هو مسألة فنّيّة أيضا من حيث
التكلفة

يعني ما تتخيّلش إنّ قطع ب 100 جنيه وهيّا مفكّكة - مش هيفرق
سعرها لو اتجمّعت بطرق مختلفة

لأ طبعا

تفرق كتير




تفرق اتجمّعت بروبوت ولّا بشكل يدويّ

وبشكل يدويّ على خطّ تجميع ولّا على أرض المصنع

ولو على خطّ تجميع - يا ترى العمّال كانوا واقفين ولّا
قاعدين

ولو قاعدين - يا ترى التجميع بيحصل على تجهيزات تجميع ولّا
بدون




أنا قعدت شهر كامل كلّ أسبوع بروح زيارة لمصنع عشان نطوّر من
خطّ التجميع في المصنع ده

فحضرتك جبت منين النظرة دي للتجميع على إنّه نشاط سهل يعني
؟!!

اللي ما يعرفش يقول عتس




أخيرا

[<u>\#صناعة\_السيّارات\_هي\_صناعة\_تجميع</u>](https://www.facebook.com/hashtag/%D8%B5%D9%86%D8%A7%D8%B9%D8%A9_%D8%A7%D9%84%D8%B3%D9%8A%D9%91%D8%A7%D8%B1%D8%A7%D8%AA_%D9%87%D9%8A_%D8%B5%D9%86%D8%A7%D8%B9%D8%A9_%D8%AA%D8%AC%D9%85%D9%8A%D8%B9?__eep__=6&__cft__%5b0%5d=AZUJNyLGJIKis9xD7WABdP3R3OmQQ6R9gvamOih9uXk7gDWtPBQe27DEqJ81JNgHGSUMfJgIHW-eooxVpCzovRqgpMCzShWZhiPbV0pcnKDF7cIMRLC2qVVYWYSsm0MOL8EQIfwAWLMQvPChCWFJOAjVHUNrb4C7QO4y4YLwdFQVGgsDKiKdvqddOvM6PU2mks0&__tn__=*NK-R)




ما فيش شركة سيّارات في العالم - مهما كانت ضخمة - بتصنّع كلّ
مكوّنات السيّارات بتاعتها

هيّّا مش بتعمل كده بمزاجها - دا غصب عنّها

هيّا ما تقدرش أصلا !!!




متوسّط عدد القطع في عربيّة حضرتك حوالي 30 ألف قطعة




طلّع نصفهم مسامير

يتبقّى 15 ألف قطعة




طلّع منهم كلّ 10 قطع شبه بعض

هترسى في الآخر على حوالي 2000 قطعة مختلفين




وأقصد بقطع مختلفة هنا إنّهم ما ينفعش يتصنّعوا في مصنع
واحد

يعني مثلا - قربة زيت الفرامل - وقربة فائض مياه التبريد -
وقربة زيت الدركسيون - دول مش قطع مختلفة - يعني كلّهم هيتصنّعوا في مصنع
واحد بطريقة تصنيع واحدة

فأنا مش هعدّ دول باعتبارهم 3 قطع - ولكن باعتبارهم قطعة
واحدة فريدة

فريدة يعني مهما اختلف شكلها - إلّا إنّها هتتصنّع في مصنع
واحد




قلنا كنّا رسينا على كام ؟! 2000 قطعة

يا سيدي قول 1000

فعشان شركة زيّ فولكس فاجن مثلا تقول أنا هصنّع العربيّة
لوحدي - فده معناه إنّها محتاجة 1000 مصنع مغذّي ليها بالقطع - ومصنع
تجميع

وده مستحيل طبعا




يزداد الأمر صعوبة لو علمت إنّ كلّ قطعة من دول محتاجة
تجهيزات تصنيع وراها - زيّ الاسطمبات مثلا

فمصنع القِرَب ده وراه مصانع بتصنّع له اسطمبات - هوّا مش
هيصنّع اسطمبات لنفسه




فلو كان عندك 1000 مصنع بيصنّعوا 1000 قطعة فريدة - وانتا
قدرت كشركة إنّك تعمل ال 1000 مصنع دول - فانتا محتاج وراهم 100 أو 200 مصنع
يغذّوهم بالتجهيزات اللازمة ليهم مثل الاسطمبات




فما فيش حدّ - مهما كان جبروته - يقدر يعمل شركة تصنيع
سيّارات من الألف للياء

فلمّا تيجي تقول لي ( أصل في مصر ما فيش شركات سيّارات - دي
شركات تجميع )

فنصيحتي ليك - قول الكلام ده على قطاع تاني - بلاش قطاع
السيّارات تحديدا




فخلاصة الكلام على موضوع التصنيع والتجميع في النقاط
الخمسة التالية :-




1 -
[<u>\#التجميع\_عمليّة\_صناعيّة</u>](https://www.facebook.com/hashtag/%D8%A7%D9%84%D8%AA%D8%AC%D9%85%D9%8A%D8%B9_%D8%B9%D9%85%D9%84%D9%8A%D9%91%D8%A9_%D8%B5%D9%86%D8%A7%D8%B9%D9%8A%D9%91%D8%A9?__eep__=6&__cft__%5b0%5d=AZUJNyLGJIKis9xD7WABdP3R3OmQQ6R9gvamOih9uXk7gDWtPBQe27DEqJ81JNgHGSUMfJgIHW-eooxVpCzovRqgpMCzShWZhiPbV0pcnKDF7cIMRLC2qVVYWYSsm0MOL8EQIfwAWLMQvPChCWFJOAjVHUNrb4C7QO4y4YLwdFQVGgsDKiKdvqddOvM6PU2mks0&__tn__=*NK-R)

2 -
[<u>\#التجميع\_نشاط\_اقتصاديّ</u>](https://www.facebook.com/hashtag/%D8%A7%D9%84%D8%AA%D8%AC%D9%85%D9%8A%D8%B9_%D9%86%D8%B4%D8%A7%D8%B7_%D8%A7%D9%82%D8%AA%D8%B5%D8%A7%D8%AF%D9%8A%D9%91?__eep__=6&__cft__%5b0%5d=AZUJNyLGJIKis9xD7WABdP3R3OmQQ6R9gvamOih9uXk7gDWtPBQe27DEqJ81JNgHGSUMfJgIHW-eooxVpCzovRqgpMCzShWZhiPbV0pcnKDF7cIMRLC2qVVYWYSsm0MOL8EQIfwAWLMQvPChCWFJOAjVHUNrb4C7QO4y4YLwdFQVGgsDKiKdvqddOvM6PU2mks0&__tn__=*NK-R)

3 -
[<u>\#التجميع\_طريق\_التصنيع</u>](https://www.facebook.com/hashtag/%D8%A7%D9%84%D8%AA%D8%AC%D9%85%D9%8A%D8%B9_%D8%B7%D8%B1%D9%8A%D9%82_%D8%A7%D9%84%D8%AA%D8%B5%D9%86%D9%8A%D8%B9?__eep__=6&__cft__%5b0%5d=AZUJNyLGJIKis9xD7WABdP3R3OmQQ6R9gvamOih9uXk7gDWtPBQe27DEqJ81JNgHGSUMfJgIHW-eooxVpCzovRqgpMCzShWZhiPbV0pcnKDF7cIMRLC2qVVYWYSsm0MOL8EQIfwAWLMQvPChCWFJOAjVHUNrb4C7QO4y4YLwdFQVGgsDKiKdvqddOvM6PU2mks0&__tn__=*NK-R)

4 -
[<u>\#التجميع\_قرين\_التصنيع</u>](https://www.facebook.com/hashtag/%D8%A7%D9%84%D8%AA%D8%AC%D9%85%D9%8A%D8%B9_%D9%82%D8%B1%D9%8A%D9%86_%D8%A7%D9%84%D8%AA%D8%B5%D9%86%D9%8A%D8%B9?__eep__=6&__cft__%5b0%5d=AZUJNyLGJIKis9xD7WABdP3R3OmQQ6R9gvamOih9uXk7gDWtPBQe27DEqJ81JNgHGSUMfJgIHW-eooxVpCzovRqgpMCzShWZhiPbV0pcnKDF7cIMRLC2qVVYWYSsm0MOL8EQIfwAWLMQvPChCWFJOAjVHUNrb4C7QO4y4YLwdFQVGgsDKiKdvqddOvM6PU2mks0&__tn__=*NK-R)

5 -
[<u>\#التجميع\_ليس\_بالسهولة\_التي\_تتخيّلها</u>](https://www.facebook.com/hashtag/%D8%A7%D9%84%D8%AA%D8%AC%D9%85%D9%8A%D8%B9_%D9%84%D9%8A%D8%B3_%D8%A8%D8%A7%D9%84%D8%B3%D9%87%D9%88%D9%84%D8%A9_%D8%A7%D9%84%D8%AA%D9%8A_%D8%AA%D8%AA%D8%AE%D9%8A%D9%91%D9%84%D9%87%D8%A7?__eep__=6&__cft__%5b0%5d=AZUJNyLGJIKis9xD7WABdP3R3OmQQ6R9gvamOih9uXk7gDWtPBQe27DEqJ81JNgHGSUMfJgIHW-eooxVpCzovRqgpMCzShWZhiPbV0pcnKDF7cIMRLC2qVVYWYSsm0MOL8EQIfwAWLMQvPChCWFJOAjVHUNrb4C7QO4y4YLwdFQVGgsDKiKdvqddOvM6PU2mks0&__tn__=*NK-R)
