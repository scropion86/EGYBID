---
layout: post
title: "تكاليف منسيّة"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


من أكبر أسباب إقدام الناس على مشاريع ومن ثم تحقيق خسارة
سريعة

هو إن الناس بتحسب التكاليف والأرباح بصورة مجردة
!!

.

يعني الخامة الفلانية بكام ؟ ب ١٠ قروش

لما بتتعمل منتج بتبقى بكام ؟ ب ١١

يبقى المكسب ١٠ ٪

.

يبقى لو حطيت مليون هتكسب ١٠٠ ألف

حطيت ١٠ مليون هتكسب مليون

والحسابة بتحسب

.

طبعا حضرتك متخيل إني عاوز اتكلم عن تكاليف الإيجارات
وأجور العمال وكده ؟!

يا راجل

احنا عدينا المرحلة دي من زمان مع المتابعين هنا

فخلينا نتكلم عن أمور أكثر عمقا

.

الأمور الأكثر عمقا زي

.

[<u>\#أولا</u>](https://www.facebook.com/hashtag/%D8%A3%D9%88%D9%84%D8%A7?__eep__=6&__cft__%5b0%5d=AZX-QerjVZ52ICjBabmKY_S18X6Qbna3U_CqX4nCaNBC6I6ylseoUbs9xP4z5H6B7vFDZnFz8xmKXBmmptyNH6KJDktfqe_QZ-T-KBdMa0y2bGq5JkAsS0I0uhbtkjZtFFHjhAwFkqWo2dm9ZjYxmx9MdPfZLpt5ZYuPgvx_S2SMWw&__tn__=*NK-R)
/

.

حضرتك محتاج تصرف مصاريف قد إيه على المبنى اللي هتأجره
عشان يبقى جاهز إنه يبقى مصنع ؟!

.

ما تقوليش الإيجار ٣٠ ألف في الشهر . يبقى في السنة قد
كده

حضرتك ممكن تصرف على المبنى ده مجموع إيجارات سنة في أول
شهر على ما تجهزه

خصوصا لو هتعمل صناعة غذائية

.

[<u>\#ثانيا</u>](https://www.facebook.com/hashtag/%D8%AB%D8%A7%D9%86%D9%8A%D8%A7?__eep__=6&__cft__%5b0%5d=AZX-QerjVZ52ICjBabmKY_S18X6Qbna3U_CqX4nCaNBC6I6ylseoUbs9xP4z5H6B7vFDZnFz8xmKXBmmptyNH6KJDktfqe_QZ-T-KBdMa0y2bGq5JkAsS0I0uhbtkjZtFFHjhAwFkqWo2dm9ZjYxmx9MdPfZLpt5ZYuPgvx_S2SMWw&__tn__=*NK-R)
/

.

حضرتك محتاج تصرف قد إيه فلوس مهدرة على عمال بتيجي تشتغل
وتبوظ وتمشي وتجيب غيرهم . لحد ما تستقر على دولاب العمل بتاعك

.

ما تحسبهاس فقط إنهم ٥ عمال . راتب العامل ٦ آلاف . يبقى
عندي أجور شهرية ٣٠ ألف

.

[<u>\#ثالثا</u>](https://www.facebook.com/hashtag/%D8%AB%D8%A7%D9%84%D8%AB%D8%A7?__eep__=6&__cft__%5b0%5d=AZX-QerjVZ52ICjBabmKY_S18X6Qbna3U_CqX4nCaNBC6I6ylseoUbs9xP4z5H6B7vFDZnFz8xmKXBmmptyNH6KJDktfqe_QZ-T-KBdMa0y2bGq5JkAsS0I0uhbtkjZtFFHjhAwFkqWo2dm9ZjYxmx9MdPfZLpt5ZYuPgvx_S2SMWw&__tn__=*NK-R)
/

.

حضرتك محتاج تصرف قد إيه على الخامة

ما تقوليش انا محتاج في الشهر ٣٠ طن . الطن ب ٢٠ ألف .
يبقى انا محتاج ٦٠٠ ألف في الشهر

.

لإن ممكن حضرتك تكون محتاج مخزون ٣ شهور من الخامة . يعنى
محتاج تشتري ٩٠ طن مرة واحدة

.

وممكن يكون عندك خامات مهدرة بنسبة ١٠ ٪

يعني المفروض ال ٩٠ طن يبقوا ١٠٠ طن . لإن فيه ١٠
هيهدروا

.

وكفترة تجارب . فممكن العمال تبوظ لك ٢٠ ٪

يعني محتاج تشتري ١٢٠ طن

.

فيه مصنع اعرفه كان عامل تجارب على خامات بحوالي ٥ مليون
جنيه

الخام الأولاني خلص في التجارب . فجابوا خامات تانية
بحوالي ٧ مليون عشان يكملوا تجارب

.

وبالمناسبة هما مش غلطانين . الصناعة دي كده

أي نعم انتا مش هتوصل للأرقام دي . لكن لازم تكون عامل
حساب تكاليف خامات التجارب

.

فاحنا وصلنا لخامات ١٢٠ طن . مش ٣٠

تيجي تلاقي تاجر الخامات بيعمل خصم كميات بعد ال ١٥٠
طن

فتفكر تشتري ١٥٠ طن

بينما انتا كنت حاسب على ٣٠ طن فقط

.

فاكر بقى مبنى المصنع اللي في البند أولا ؟!

هل كنت عامل حسابك في مساحة لتخزين ١٥٠ طن . ولا ٣٠ فقط
؟!

.

طب ال ١٥٠ طن دول هيقعدوا عندك ٥ شهور . مش شهر . هل كنت
عامل حسابك على احتياطات تخزين الخامة لمدة ٥ شهور ؟!

.

[<u>\#رابعا</u>](https://www.facebook.com/hashtag/%D8%B1%D8%A7%D8%A8%D8%B9%D8%A7?__eep__=6&__cft__%5b0%5d=AZX-QerjVZ52ICjBabmKY_S18X6Qbna3U_CqX4nCaNBC6I6ylseoUbs9xP4z5H6B7vFDZnFz8xmKXBmmptyNH6KJDktfqe_QZ-T-KBdMa0y2bGq5JkAsS0I0uhbtkjZtFFHjhAwFkqWo2dm9ZjYxmx9MdPfZLpt5ZYuPgvx_S2SMWw&__tn__=*NK-R)
/

.

مستلزمات التغليف

حضرتك حاسب إن المنتجات بتاعتك هتحتاج ١٠٠ كيلو
أكياس

طن الأكياس ب ١٠٠ ألف جنيه

يبقى انا محتاج ب ١٠ آلاف جنيه أكياس

.

بينما مصنع الأكياس هيقول لك إن أقل كمية ممكن يعملها لك
هيا طن

فحضرتك كنت عامل حسابك على ١٠ آلاف . بقوا ١٠٠ ألف

.

[<u>\#خامسا</u>](https://www.facebook.com/hashtag/%D8%AE%D8%A7%D9%85%D8%B3%D8%A7?__eep__=6&__cft__%5b0%5d=AZX-QerjVZ52ICjBabmKY_S18X6Qbna3U_CqX4nCaNBC6I6ylseoUbs9xP4z5H6B7vFDZnFz8xmKXBmmptyNH6KJDktfqe_QZ-T-KBdMa0y2bGq5JkAsS0I0uhbtkjZtFFHjhAwFkqWo2dm9ZjYxmx9MdPfZLpt5ZYuPgvx_S2SMWw&__tn__=*NK-R)
/

.

الإيرادات

.

حضرتك كنت عامل حسابك تصنع ب ٩٠٠ ألف . وتبيع بمليون .
تبقى كسبت ١٠٠ ألف

.

ماشي

لكن !!

المليون دا هييجي إمتى ؟!

.

آخر الشهر ؟!

لأ . مش هييجوا آخر الشهر

طبيعة التحصيل في منتجك بتكون بعد ٣ شهور مثلا

.

فين المشكلة ؟!

المشكلة إن الخام اللي هتشتريه تاني شهر . هتدفع فلوسه
كاش !

فانتا كنت عامل حسابك تصرف ٩٠٠ ألف وتحصل مليون

بينما في الحقيقة انتا هتصرف ٣ \* ٩٠٠

يعني ٢.٧ مليون . وبعدين تحصل أول مليون

.

تيجي تحصل أول مليون . تلاقي متأخرات

يعني واحد بيقول لك اصبر عليا شوية

.

وتلاقي ديون معدومة . يعني واحد مش هيدفع أصلا

.

دا غير إنه ممكن قيمة المليون نفسها تكون قلت نتيجة
للتضخم

.

أيوه يعني نعمل ايه دلوقتي . إنتا سودتها في وشنا وهتمشي
؟!

.

لأ طبعا

أنا مش بقول لحضرتك إنك مستحيل توصل لحسبة صحيحة

أنا بقول لك إنك لما تتجاوز الحيودات دي . هتبقى حسبتك
غلط

لو خدت الحيودات دي في حساباتك . هتبقى حسبتك
مظبوطة

بس كده

.

فكونك تحصل على حسابات صحيحة . هو أمر غير مستحيل . لكن
لازم تكون واخد النقاط دي . وغيرها . في الاعتبار

.

طيب انا كان معايا مليون فقط . وانتا أحبطتني !!

أنا فقط نبهتك . مش أحبطتك ولا حاجة

.

أنا كان معايا مليون واحد . وكنت عامل حسابات بسيطة . وكنت
متشجع للمشروع . لكن بالحسابات المعقدة بتاعتك فالمشروع هيتكلف ٣
مليون

.

أيوه يا فندم . ما تعملش المشروع إلا لو معاك ال ٣
مليون

إحنا مش داخلين المشروع تحدي

.

وبعدين حساباتك اللي في الأول ما كانتش بسيطة . هيا كانت
غلط فقط مش أكتر

.

كلمة بسيطة دي كلمة مدح . فما ينفعش تطلقها على حسابات
غلط

.

وحساباتي مش معقدة . هي فقط دقيقة

.

سمي المسميات بأسمائها . وإلا هتبقى عامل زي اللي بيهتم
بنضافة أكله اهتمام بسيط . وبينكر على الناس اللي بتعقد موضوع نضافة الأكل
. فبياكل أكل ملوث . ولما بيتعب بيستغرب هوا ليه تعب !!!
