---
layout: post
title: "قيمة فكرة المشروع"
date:   2024-04-10T00:00:01+03:00
author: "mahmoud"
category: "الشراكة"
tag: "الشراكة"
---


ما هي قيمة
[<u>\#فكرة\_المشروع</u>](https://www.facebook.com/hashtag/%D9%81%D9%83%D8%B1%D8%A9_%D8%A7%D9%84%D9%85%D8%B4%D8%B1%D9%88%D8%B9?__eep__=6&__cft__%5b0%5d=AZXZ6HtcuneAIqqY-7dSYBiGjvE_hppxOW-6uJ6IkheF_7_SWhzgSKaCfawdFY0hZGVDMQqnPJd4fmdgDvTtAYTpMX--jJIPkTlSJ3kp1RpYIGhRnU179VmudRxDiXNrAjTgGwOh2voASgl-5mmiCGhc8aKWrHgA2Ekbr0W8AphW3g&__tn__=*NK-R)
؟!

.

في بعض الشراكات . بتلاقي الشركاء حاسبين نسبة من الأرباح
لفكرة المشروع

لمقترح الفكرة يعني

.

فما هي القيمة العادلة لفكرة المشروع ؟

.

الإجابة /

صفر

في ٩٩ ٪ من الحالات

.

حضرتك عشان تقول إن فكرة المشروع ليها نسبة من
الأرباح

يبقى لازم شرطين

.

[<u>\#الشرط\_الأول</u>](https://www.facebook.com/hashtag/%D8%A7%D9%84%D8%B4%D8%B1%D8%B7_%D8%A7%D9%84%D8%A3%D9%88%D9%84?__eep__=6&__cft__%5b0%5d=AZXZ6HtcuneAIqqY-7dSYBiGjvE_hppxOW-6uJ6IkheF_7_SWhzgSKaCfawdFY0hZGVDMQqnPJd4fmdgDvTtAYTpMX--jJIPkTlSJ3kp1RpYIGhRnU179VmudRxDiXNrAjTgGwOh2voASgl-5mmiCGhc8aKWrHgA2Ekbr0W8AphW3g&__tn__=*NK-R)
/

.

إن فكرة المشروع تكون سببا في ربح المشروع

وده مش متحقق في ٩٩ ٪ من حالات اقتراح أفكار
المشاريع

لإنك في ٩٩ ٪ من الحالات هتقترح فكرة مشروع موجود
بالفعل

.

واحد اقترح فكرة إننا نعمل مطعم مثلا

هل عملاء المطعم بيدفعوا فلوس مقابل الأكل

ولا مقابل إنكوا جات لكوا فكرة تعملوا مطعم ؟!!

.

العملاء بيدفعوا فلوس مقابل الأكل طبعا

.

يبقى إيه قيمة إن حضرتك اقترحت فكرة مطعم ؟!

ولا حاجة

.

هتقول لي ما هو كده اللي عنده فكرة مش هيقترحها

.

طب ما ما يقترحهاش يا فندم

حضرتك متخيل إننا عمرنا ما شفنا مطاعم ؟!

وهوا بسلامته اللي فتح عينينا على الاستوخراع ده يعني
؟!!

بيطالب بنسبة مقابل إيه ؟!

.

فده أولا . إن الفكرة نفسها تكون جديدة . ففيه فلوس هتتدفع
مقابل الفكرة نفسها

.

زي إن حد مثلا اقترح نعمل ملاهي ثلج في مصر

فالناس رايحة في أول يوم وشهر وسنة فقط عشان يشوفوا
الاستوخراع الجديد

.

ففيه فلوس هنا بتتدفع من العملاء مقابل الفكرة فعلا

فيبقى مقترح الفكرة ليه حق في نسبة تفضيلية مقابل هذه
الفكرة

.

غير كده . تقريبا شبه مستحيل إن حد يقترح فكرة الناس هتدفع
فلوس فقط لمجرد تجربتها أو استخدامها

.

العجيب بقى إن حد يقترح فكرة زي دي على صديقه . وعاوز نسبة
مقابل الفكرة

إقترح محل ملابس مثلا

فصديقه رفض الشراكة

.

بعدها بفترة صديقه فتح محل ملابس

.

فتلاقي الأول يقول لك . سرق فكرتي !!

.

فكرة إيه اللي سرقها ؟!

هيا الناس قبل كده كانت بتمشي عريانة . وانتا اللي اخترعت
فكرة محلات الملابس ؟!!

.

[<u>\#الشرط\_الثاني</u>](https://www.facebook.com/hashtag/%D8%A7%D9%84%D8%B4%D8%B1%D8%B7_%D8%A7%D9%84%D8%AB%D8%A7%D9%86%D9%8A?__eep__=6&__cft__%5b0%5d=AZXZ6HtcuneAIqqY-7dSYBiGjvE_hppxOW-6uJ6IkheF_7_SWhzgSKaCfawdFY0hZGVDMQqnPJd4fmdgDvTtAYTpMX--jJIPkTlSJ3kp1RpYIGhRnU179VmudRxDiXNrAjTgGwOh2voASgl-5mmiCGhc8aKWrHgA2Ekbr0W8AphW3g&__tn__=*NK-R)
/

.

قدرة الفكرة على الحفاظ على سرها

بحيث تظل تدر ربحا مقابل هذا السر

.

أو قدرة مقترحها على الحفاظ على سر الفكرة

.

يعني

مشروب بيتكلف جنيه

لكن الشريك صاحب الفكرة عنده تركيبة معينة مخلية الناس
حابة المشروب ده جدا

فموافقة تشتريه ب ٥ جنيه

.

فهنا الفكرة ذات قيمة فعلا

فيه فلوس بتتدفع مقابل الفكرة دي

.

هنا هيا مش فكرة مصنع مشروبات

هيا فكرة مصنع المشروب ده تحديدا . بالتركيبة دي
تحديدا

.

فمن المنطق والعدل إن صاحب الفكرة ياخد نسبة تفضيلية مقابل
فكرته

.

لكن

مع الوقت

ناس كتير عملت نفس التركيبة

.

ومع المنافسة

نزل سعر المشروب للسعر الطبيعي لأي مشروب معروف

وما بقاش العملاء بيدفعوا فلوس زيادة مقابل سر
الخلطة

.

يبقى حضرتك تظل تاخد نسبة تفضيلية ليه ؟!

.

الحكم يدور مع العلة وجودا وعدما

.

حضرتك كان محكوم لك بربح إضافي . مقابل علة تحقيق ربح
إضافي

زال تحقيق الربح الإضافي . يبقى يزول حكم حصولك على ربح
إضافي

.

الناس خلاص ما بقيتش مبهورة بملاهي الثلج

فنزل سعر التذكرة للسعر الطبيعي لأي ملاهي

.

يبقى خلاص فكرة حضرتك ما عادتش بتحقق ربح إضافي

يبقى حضرتك تتحاسب بناءا على مساهمتك المادية والمالية فقط
في المشروع

وتبقى قيمة فكرتك . صفر
