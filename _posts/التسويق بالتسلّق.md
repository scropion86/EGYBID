---
layout: post
title: "التسويق بالتسلّق.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZU4ECNhM_WWtXOHq064SE4ZvNc547aC4Mg-9l5e6_JMEuldgZbgKtpkPAF5kcnNn5unuCyQkxHLdLiHF5YUWHbqhrkTVulGpUimhmi2oqHTx2Rd1HU-Kn75W6ILdXCJRUqHWABZGf-d2EiDV_AHpzHi_wMcn0lR2eU90DaHIghRxHgIV9dx6hO2iNnVX7wz8o0&__tn__=*NK-R)

.

[<u>\#التسويق_بالتسلق</u>](https://www.facebook.com/hashtag/%D8%A7%D9%84%D8%AA%D8%B3%D9%88%D9%8A%D9%82_%D8%A8%D8%A7%D9%84%D8%AA%D8%B3%D9%84%D9%82?__eep__=6&__cft__%5b0%5d=AZU4ECNhM_WWtXOHq064SE4ZvNc547aC4Mg-9l5e6_JMEuldgZbgKtpkPAF5kcnNn5unuCyQkxHLdLiHF5YUWHbqhrkTVulGpUimhmi2oqHTx2Rd1HU-Kn75W6ILdXCJRUqHWABZGf-d2EiDV_AHpzHi_wMcn0lR2eU90DaHIghRxHgIV9dx6hO2iNnVX7wz8o0&__tn__=*NK-R)

.

الطريقة اللي في الكوميك ده من طرق التسويق
بالدعاية

.

كتبت بوست تفصيلي قبل كده عن التسويق بالدعاية

وقلنا إن الدعاية هي إحدى طرق التسويق غير
الأخلاقية

واتكلمنا في البوست عن إزاي تقدر تستخدمها بشكل
صحيح

.

من طرق التسويق بالدعاية هي اللي في الكوميك ده . واللي
بسميها ( التسلق )

.

التسلق إنك بدل ما تبذل مجهود عشان ترتفع لمستوى شجرة .
فممكن تتسلق على الشجرة دي !!

.

ودي تم استخدامها كتير جدا . خصوصا في الوسط الفني

.

أعتقد أبرز مثال ليها هو تسلق تامر حسني على أكتاف عمرو
دياب

فبقى في وقت قصير جدا الناس بتقارن بين تامر حسني وعمرو
دياب . وبقى فيه ألتراس لده مقابل ألتراس ده . وبقت المنتديات ( وقتها )
بتناقش يا ترى تامر حسني أحسن من عمرو دياب . ولا هما الاتنين زي بعض .
وتامر خلاص مفروغ منه إنه مطرب . يا ترى بقى عمرو دياب مطرب بردو . ولا يا
دوب مغني بيلتزم باللحن . لكنه ما يقدرش ينفرد ويطرب ويليل . ويطلع بالمقام
وينزل بالمقام

.

الكلام ده لو تامر حسني كان جرب يعمله بمجهوده . كان هياخد
منه ٢٠ سنة . لكن بالتسلق . قدر يعمله في سنوات معدودة

.

لو نقلت الكلام ده للبيزنس . هتلاقي أمثلة مشابهة لشركات
نشأت أول امبارح . وفي يوم وليلة اختلقت معركة منافسة بينها وبين أكبر
براند في السوق . فيبتدي يتكرر على لسان الناس ذكر الشركتين مع بعض .
فتبتدي الشركة التانية تاخد زخم كبير جدا . في وقت سريع جدا !!!

.

مرجع الكلام ده لإن من أهم قواعد الأسواق هي قاعدة (
الثنائية ) . ودي بتقول إن أي سوق ناضج بيرسى في الآخر على براندين كبار
بينافسوا بعض . وجنبهم شوية براندات كتير ما حدش مركز معاها

.

زي بيبسي و كوكاكولا

مرسيدس وبي إم

أبل وسامسونج

الحزب الجمهوري والحزب الديموقراطي

الأهلى والزمالك

.

فعقول الناس متبرمجة دائما على المقارنة بين براندين كبار
. وبتغفل عن الباقيين

فلما بتلزق نفسك في براند كبير . ويبتدي يتكرر على لسان
الناس أخبار الخناقة اللي بينكم . بيترسب في العقل الباطن للناس إن أكبر
براندين في السوق هما البراند الكبير الفلاني . و \... وانتا

.

فانتا عملت نفسك أحد الاتنين المنافسين الرئيسيين في السوق
. في ولا حاجة من الزمن !!!

.

أخيرا /

أنا مستئذن الدكتور إيهاب قبل ما ارفع البوست الأولاني .
وهوا ضحك من الفكرة ووافق على نشرها
