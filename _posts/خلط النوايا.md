---
layout: post
title: "خلط النوايا.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
كتبت امبارح بوست عن ( النوايا )

وتطرقنا لموضوع تعدد النوايا

فخليني النهارده أكتب توضيح لنقطة دقيقة قد تكون مختلطة
بشكل كبير

.

مبدئيا . عادي إنك تخلط بين نوايا لعمل واحد كلها نوايا
دينية خالصة لله سبحانه وتعالى

.

المشكلة تحصل إمتى

المشكلة تحصل عند اختلاط نوايا دينية وأغراض دنيوية في عمل
واحد

.

وهنا يأتي التدقيق أو ال fine tuning

.

خلينا الأول نفرق بين

أولا . النية

وهي الدافع القلبي الذي يدفع الإنسان لفعل الشيء

ثانيا . المنفعة

وهي النتيجة التي تحدث للإنسان نتيجة لعمل ما

.

فالنية لازم تكون خالصة لله سبحانه وتعالى

قال تعالى في الحديث القدسي

أنا أغْنَى الشُّركاءِ عنِ الشِّركِ ، مَنْ عمِلَ عملًا أشركَ فيه معِيَ
تركتُهُ وشِركَهُ

.

فالنية . أو الدافع القلبي . لا بد وأن تكون خالصة لله
سبحانه وتعالى

.

أما المنفعة . فلو تحققت بدون ما تدخل في النية . فلا
بأس

.

مثال ذلك . التجارة في الحج . هي حلال . ولا تنقص من أجر
الحج

.

لكن نسأل

الشخص اللي خرج للحج ده . هل خرج ونيته في قلبه خالصة لله
سبحانه وتعالى في عبادة الحج . لو كان كده . يبقى ليه ثواب الحج

.

لكن !!

لو كان خارج بنية التفاخر مثلا . فينطبق عليه حديث أنا
أغنى الأغنياء عن الشرك

.

طيب لو خرج بنية الحج والتجارة . هنا لازم يفصل بين نية
العبادة . ونية التجارة

يتاجر براحته بقى . لكن ما يدخلش الأمور في بعضها

.

يعني تخيل إنه هيستخدم الحج عشان يقنع الطرف الآخر اللي
هيتاجر معاه إنه راجل محترم . بدليل إنه جاي يحج اهو . فكده أنا تاجر
أمين !!

كده فسد ثواب الحج . لإنه أدخل في قلبه نية من نوايا الحج
إنه يقنع الطرف الآخر بإنه محترم

.

خلي الحج لوحده . والتجارة لوحدها

لو استخدمت الحج كآداة لغرض دنيوي . فسدت النية . وفسد
الأجر
