---
layout: post
title: "عرّف نفسك بكلمات قليلة.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUoXBSJ_Hqx64I0m2aRI5Ef0sBZ_9QJpDtgQl7L68zFKfQ8gnlRB0g5miOEF8xjYz2FiuYLUgrN3fqkz_dFMV8gTxvwLoh2_-dJonN1vqRYwIT7sLQ2bNfyQJcNjd5dLujI8QkPRQcwEaMtlf48aZviBocT-bISXihloJCKWDB3_w&__tn__=*NK-R)

\-

في البيزنس - تعريفك لنفسك بكلمات عامّة واسعة
النطاق

سيعطي انطباعا عنك بالمراوغة - أو على الأقلّ بعدم
الاحتراف

بينما أنت تظنّ أنّه سيعطي عنك انطباعا بالكِبَر
والشموليّة

\-

والعكس صحيح

تعريفك لنفسك بشكل دقيق - يعطي انطباعا عنك بالاحترافيّة
والتخصّص

\-

مثال

شركة تعرّف نفسها بأنّها

شركة متخصّصة في تصنيع وتجارة وتوريد واستيراد كافّة ماكينات
ومعدّات الصناعات الغذائيّة ومستلزماتها مع توريد وتركيب وصيانة وتطوير
وتحديث كافّة الخطوط الصناعيّة

\-

أنا مش عارف إيه لازمة كلمة ( متخصّصة ) اللي في أوّل
الجملة

شركة زيّ دي هشوفها هلفّ وشّي وهاجري - ههههههه

\-

بينما شركة أخرى ممكن تعرّف نفسها بأنّها

شركة متخصّصة في تصنيع خطوط تعبئة السوائل

بسّ كده - شكرا جزيلا - أنا لو محتاج ماكينة تعبئة سوائل -
هروح للشركة دي

\-

طيّب

إمتى يكون التنوّع في صالح الشركة

وإمتى يكون ضدّها ؟!

\-

التنوّع يكون في صالح الشركة لو كان التنوّع ده داخل
تخصّصها

يعني

عندنا كلّ وكافّة وجميع أنواع ماكينات تعبئة السوائل وبكافّة
الأحجام

ده جميل

\-

لكن

لو التنوّع طلع خارج التخصّص - بقى شيء سيّء

يعني عندنا ماكينات تعبئة سوائل - ومدشّات درة - وعزّاقات -
وماكينات تطريز

\-

كده دي إشارة للتنوّع المخيف

\-

بل ممكن يكون إشارة لإنّكم مش شركة أصلا

إنتوا وكيل كشكول - لامم من كلّ حتّة ماكينة - وشغّال
سمسرة

عاوز مانجة خد مانجة - عاوز فراولة خد فراولة

بينما انتوا مش متخصّصين في أيّ نوع مكن من دول - ولا تقدروا
تركّبوه ولا تدرّبونا عليه - ولا تصيّنوه بعد كده

\-

أخيرا

كلّ ما يقلّ عدد كلمات تعريفك لشركتك - كلّ ما يكون
أفضل

يعني بدل ما تقول نحن ( شركة متخصّصة في تصنيع خطوط تعبئة
السوائل )

قول نحن ( مصنّعون لخطوط تعبئة السوائل )
