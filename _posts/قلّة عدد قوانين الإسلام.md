---
layout: post
title: "قلّة عدد قوانين الإسلام.md"
date:   2024-07-21T00:00:01+03:00
author: "Mahmoud"
category: "8 - الربا"
---
من عظمة الإسلام إنّ عدد القوانين فيه قليّل

\-

تعالى في الاقتصاد مثلا

الإسلام بيقول لك اعمل كلّ حاجة براحتك - بسّ بلاش
ربا

بسّ كده

آه بسّ كده

\-

بسّ جرّب كده تشيل الربا من الاقتصاد - واتفرّج عليه

هتلاقي كلّ الناس اللي حاطّة فلوسها في البنوك دي سحبت
فلوسها وعملت مشاريع - لإنّ الربا اللي بياخده من البنك يخلّيه ما يعملش
مشروع طبعا - هيتعب نفسه ليه إذا كان ممكن تجيله فلوس وهوّا نايم

فإلغاء الربا يزوّد المشاريع - يكبّر الاقتصاد

\-

وهتلاقي اللي عنده مشروع ومحتاج قرض من صديق أو حتّى من
الدولة - هياخد قرض بدون ربا - فالمشاريع تشتغل

\-

هتلاقي التاجر اللي كان حاطط 20 % فوق ال 20 % بتاعته في
الربح - عشان يدفع ال 20 % الأوّلانيّين للبنك - هتلاقيه خفّض السعر 20 % عشان
يعرف ينافس

فالأسعار تنزل - فحال الناس الاقتصاديّ يتحسّن

\-

في الزراعة مثلا

الإسلام بيقول لك ازرع أيّ حاجة براحتك

بسّ يوم ما تيجي تحصد - عليك زكاة - قيمة بسيطة جدّا

بسّ كده

آه بسّ كده - دا الدين فيما يخصّ الزراعة - الموضوع صغيّر
جدّا

بسّ شوف هيعمل تكافل إزّاي بين الناس وبعضها - وإزّاي هيحسّن
الاقتصاد

\-

أحد عملائي قال لي كان بيروح مصنع في الهند - المصنع وسط
الأراضي - ومالوش سور !!

طيّب ليه المزارعين ما بيسرقوش المصنع ؟!

ببساطة - لإنّهم شغّالين معاه - بيبيعوا له حاجات - وولادهم
بيشتغلوا فيه

\-

فالتكافل ده بين المزارع والناس هيحافظ على
الاقتصاد

لكن خلّي المزارع يمنع خيره عن الناس - وابني سور - والناس
تنطّ من على السور - ونعمل فيها قرود !!

\-

في الماليّات

الإسلام بيقول لك لا فيه ضرايب ولا فيه جمارك ولا فيه أيّ
خيلة من دي

همّا 2.5 % كلّ سنة هناخدهم منّ الأغنياء نعطيهم للفقراء -
وخلاص

بسّ كده - آه بسّ كده

\-

ومش من كلّ الناس كمان

دا من المتيسّرين اللي بلغوا النصاب فقط

\-

ومش من كلّ المتيسّرين كمان

دا من المتيسّرين اللي حال عليهم الحول - يعني بقالهم سنة
معاهم النصاب

\-

ومش من كلّ مالك كمان - دا من مالك اللي بتستثمره أو بتخزّنه
فقط - يعني تجارة أو زروع أو مواشي أو نقود

لكن لو ليك مال شخصيّ - بيت - سيّارة - فما فيش عليهم
زكاة

بسّ كده ؟!

آه بسّ كده حضرتك

\-

تيجي في الزواج مثلا

الإسلام بيقول لك عاشر زوجتك بالمعروف - وهيّا تعاشرك
بالمعروف - والرجل مقدّم درجة على المرأة - وخلاص

بسّ كده - آه بسّ كده

\-

ما استريّحتوش مع بعض - اتطلّقوا - ببساطة

\-

مين اللي عقّد الطلاق ؟! ما هو إحنا

\-

الطلاق في الأصل هو عمليّة بسيطة جدّا - والزواج الثاني هو
عمليّة بسيطة جدّا

المجتمع هوّا اللي شيطنهم وشنّع عليهم - فحصلت جميع
الاختناقات الاجتماعيّة بتاعة دلوقتي

لكن الإسلام أبسط من كده بكتير

\-

الإسلام من عظمته - إنّ عدد القوانين فيه قليّل - لكنّها
قوانين فعّالة لأقصى درجة

\-

وبالمناسبة

إحنا أصلا كلّ ما بنكبر - كلّ ما بنصغّر حجم كلّ حاجة

جدّك هيقول لك كلمتين فيهم الخلاصة - وأبوك هيفضل يهري معاك
طول النهار

يبقى من عظمة جدّك - إنّه قال كلام قليّل - لكنّه أنفع من كلام
أبوك

\-

جوجل مثلا - صفحة موقع جوجل دي عبارة عن إيه ؟!

ما هو بوكس واحد فقط

تدخل - تكتب الكلمة اللي بتبحث عنها - تاخد النتيجة -
وشكرا - وفيه عظمة جوّا

\-

كلّ ما الحاجة تكون عظيمة - كلّ ما تقدر تفيدك بعدد قوانين
وإرشادات وتوجيهات أقلّ

\-

الدكتو الشاطر هيكتب لك سطر واحد في الروشتّة - والدكتور
الخايب هيكتب لك قصيدة في الروشتّة - لإنّه خايب - مش عارف فين المشكلة
تحديدا

لكن الدكتور الشاطر - حاطط إيده على منبع المشكلة -
وحاللها من أساسها - من جذرها

\-

دي عظمة الإسلام - إنّه كاتب لك روشتّة صغيّرة جدّا

لقوم يعقلون
