---
layout: post
title: "احسب للمستقبل فقط"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUHoB7uNhMX5afP4m1iJO184v0uie0tdKHsSCs0TomXNHooYQh6kz8v6y2KXe9aaZcWhUJmVt5qBGMpSav3l2-2kYbIcxsQQPsxtJPmSzwGBcCSWTEfaqjdHa4mOeLd1gTBN0E0PkSHpmOi7dAx1mlBWUV8EP_6uz_R3giZXeQ9Yw&__tn__=*NK-R)

\-

حسابات التكاليف والمكاسب والخسائر إعملها للمستقبل
فقط

إوعى تعملها للماضي

\-

مثال

مشروع خسرت فيه 10 مليون جنيه - ومتوقّع يكسب 2 مليون جنيه
خلال سنة

ومشروع خسرت فيه مليون جنيه فقط - ومتوقّع يكسب 3 مليون
خلال سنة

يبقى مين الأفضل

\-

الأفضل هوّا اللي ربحه المستقبليّ أكبر

ما تدخّلش خسارة الماضي في حساباتك

\-

يعني مش الصحّ إنّي أكمّل في اللي خسرت فيه 10 مليون عشان
أعوّضهم ؟!

لأ

ما تبصّش لخسارات الماضي

\-

قضّيت 6 سنين في كلّيّة طبّ - ووالدي توفّى وترك لي مصنع

أكمّل سنة في طبّ وآخد الشهادة عشان ما أضيّعش ال 6 سنين اللي
فاتوا - وقبلهم ثانوي و و و

ولّا أسيب الطبّ دلوقتي وأنتبه للمصنع ؟

\-

بقول لك ما تحسبش خساير الماضي

ال 6 سنين دول اعتبرهم كإنّهم لم يكونوا - وابدأ احسب
حساباتك من النهارده

هتلاقي حساباتك بتقول لك إنّك لو كمّلت في طبّ هتخسر سنة
مستقبليّة - بينما لو كمّلت في المصنع هتكسب السنة دي - يبقى سيب الطبّ

\-

صرفت 900 ألف جنيه على مشروع محتاج مليون جنيه - وتبيّن ليّا
إنّه مشروع فاشل

ومعايا 100 ألف لسّه

أصرفهم على المشروع اللي محتاج مليون جنيه لحدّ ما يكمل -
ممكن يكسب قدّام

ولّا أستثمر ال 100 ألف في مشروع تاني صغيّر مضمون ؟

\-

استثمر ال 100 ألف في مشروع صغيّر مضمون - وانسى ال 900 ألف
اللي اتصرفوا
