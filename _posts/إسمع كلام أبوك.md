---
layout: post
title: "إسمع كلام أبوك.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXNh5a508dgq3qOH0OG_g1A6vP307TMBC5pb3gI1_bIRgffCkbpkD5wqV826a4FVbXDEew3RQ-0K18PFt63BG319Kd1UdQlUVwjajKmkvlQPaAhbhir9UQ-F52q5F7HAkEVIm6o4V-FM4Lf82iaaIqUsHsIviLGLOq4C14C2EdeCw&__tn__=*NK-R)

.

[<u>\#إسمع_كلام_ابوك</u>](https://www.facebook.com/hashtag/%D8%A5%D8%B3%D9%85%D8%B9_%D9%83%D9%84%D8%A7%D9%85_%D8%A7%D8%A8%D9%88%D9%83?__eep__=6&__cft__%5b0%5d=AZXNh5a508dgq3qOH0OG_g1A6vP307TMBC5pb3gI1_bIRgffCkbpkD5wqV826a4FVbXDEew3RQ-0K18PFt63BG319Kd1UdQlUVwjajKmkvlQPaAhbhir9UQ-F52q5F7HAkEVIm6o4V-FM4Lf82iaaIqUsHsIviLGLOq4C14C2EdeCw&__tn__=*NK-R)

.

قعدت النهارده مع ٣ أشقاء أبناء صاحب مصنع . ما شاء الله
عليهم . تستحي منهم العين . أدب ونباهة وجدية

.

كنا بنتناقش بخصوص تطوير المصنع . الجلسة استمرت حوالي ٣
ساعات . لكن اللي لفت انتباهي في الجلسة إنه اتكرر كتير إني أقول لهم على
نصيحة . فيبصوا لبعض ويقولوا .
[<u>\#بابا_قال_كده</u>](https://www.facebook.com/hashtag/%D8%A8%D8%A7%D8%A8%D8%A7_%D9%82%D8%A7%D9%84_%D9%83%D8%AF%D9%87?__eep__=6&__cft__%5b0%5d=AZXNh5a508dgq3qOH0OG_g1A6vP307TMBC5pb3gI1_bIRgffCkbpkD5wqV826a4FVbXDEew3RQ-0K18PFt63BG319Kd1UdQlUVwjajKmkvlQPaAhbhir9UQ-F52q5F7HAkEVIm6o4V-FM4Lf82iaaIqUsHsIviLGLOq4C14C2EdeCw&__tn__=*NK-R)

.

يا أهل الخير يا شباب . إسمعوا كلام والديكم

.

عاوزينها من منطلق الدين . فأنتم مأجورون على ذلك

لكن ! حتى من منطلق الربح . فالربح في سماع نصيحة
الأبوين !!

.

ممكن جدا والدك يكون غير قادر على البيان والجدال . فلما
بينصحك بحاجة . ما بيوصلش ليك المعلومة بشكل واضح ١٠٠ ٪

لكنها تظل معلومة صحيحة . حتى ولو لم يتم تبيينها بشكل
كامل

تيجي انتا تخالفها . فتخسر

.

وحتى لو والديك نصحوك بنصيحة خاطئة . وانتا أخذت بيها فقط
من باب جبر خاطرهم . فأرتجي من الله سبحانه وتعالى أن يجعل فيها نفعا ببركة
برك بوالديك

.

الله يرحمه والدي وانا باشتري العربية . قال لي اشتريها
جديدة

قلت له عشان انا لسه باتعلم . فلو خبطتها أو كده ما تبقاش
الخسارة كبيرة

قال لي هاتها جديدة واخبطها عادي . ده الأفضل

.

بعد ١٠ سنين من الموقف ده . بقول إن كلام والدي الله يرحمه
كان صح !!

أنا صرفت على العربية المستعملة تمن عربية جديدة بدون
مبالغة

دا غير فرق التكنولوجيا

.

دا غير إني ما خبطتش العربية المستعملة ولا حاجة . فما
كنتش هاخبط الجديدة

.

وحتى لو كنت جبت الجديدة وخبطتها . ما كانش هيحصل فرق .
كده كده أي خبطة بتتصلح

.

دا غير لو حبيت ابيع دلوقتي . كنت هامسك في الجديدة فلوس
أكتر من القديمة . لإنها كانت هتبقى أحدث منها

.

دا غير إني كنت هاكسب مكسب تاني . أو أولاني . ألا وهو إني
سمعت كلام ابويا

.

وحاليا لما حد بيكون عاوز يشتري مكنة مستعملة . ولقيته غير
خبير في المجال . بقول له هات مكنة جديدة عشان تركز في الإنتاج والبيع .
بدل ما تجيب مكنة مستعملة وتركز في الأعطال والصيانات !!!

.

إسمع كلام ابوك
