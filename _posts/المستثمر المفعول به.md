---
layout: post
title: "المستثمر المفعول به.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
[<u>\#المستثمر_المفعول_به</u>](https://www.facebook.com/hashtag/%D8%A7%D9%84%D9%85%D8%B3%D8%AA%D8%AB%D9%85%D8%B1_%D8%A7%D9%84%D9%85%D9%81%D8%B9%D9%88%D9%84_%D8%A8%D9%87?__eep__=6&__cft__%5b0%5d=AZUjgaQNgFl5HIswLokrAt_6FzUsoxG06SCyxohro8m6nQflA0XbVFkSovYkagfwJZG-zxiSWS6lnSkE557kLZMM1VfwmdTmrrlTSmV8TE-Dk9kBXn33YoWw0tb94SjpeRQLjOpddkKoMPr5qKsKeb0v0E04NSvzPqfiFErdeg-hODfrOoya_Pvjo1kGSVZtOb0&__tn__=*NK-R)

\-

من أسهل طرق الهروب اللي ممكن تريّح بيها نفسك وترحمها من
إلحاحها على نفسها بالسعي تجاه النجاح - إنّك تتمثّل شخصيّة المفعول به

همّا اللي بيمنعوني

همّا اللي بيحاربوني

همّا اللي بيستقصدوني

\-

الحقيقة إنّهم فعلا بيحاربوك وبيستقصدوك

بسّ دا دورهم في الحياة عادي - ولّا انتا متخيّل إنّ المفروض
تنزل تلاقي الطريق مفروش ورد - فتنجح

\-

طيّب حضرتك عاوز دا لنفسك بسّ - ولّا لباقي الناس بردو
؟!

يعني عاوز بقيّة الناس يبقى طريقها مفروش ورد بردو
؟!

\-

ما هو ساعتها كلّ الناس هتنجح - كلّهم هيبقوا أغنياء - فانتا
مش هتبقى مميّز

\-

زائد إنّ الحاجات الغالية اللي كنت عاوز تنجح عشان
تشتريها - كلّ الناس هتبقى تقدر تشتريها - فهتغلى أكتر - هههههههه - فمش
هتعرف تشتريها

\-

الطبيعيّ إنّ طريق النجاح يكون صعب - والطبيعيّ عشان يكون
صعب - إنّك تلاقي فيه عوائق

فما تجيش قدّام العوائق دي وتقول ( إيه اللي جاب العوائق دي
هنا )

هوّا دا مكانها أصلا

\-

وبالمناسبة - لو رحت أمريكا - ألمانيا - كندا - هتلاقي
عوائق بردو

وإلّا !!! ليه مش كلّ الأمريكان مليارديرات ؟!!

ليه فيه ناس بتنتحر من الفشل في اليابان ؟!!!

\-

وهوّا اللي في اليابان ده قدّامه حاجة تعوقه عن النجاح
؟!!!

ههههههههه - لا ما قدّاموش - بسّ همّا اليابانيّين اللي غاويين
فشل

\-

دورك في مسيرة النجاح - هو تخطّي اعقبات - ودا اللي بيصنع
لك قيمة

لكن !!

لو عاوز تعطي لنفسك مبرّر يساعدها على الاسترخاء - قول لها
( همّا اللي بيستقصدونيّ )

\-

أخيرا

ما فيش حدّ بيستقصدك ولا حاجة

إنتا أتفه من إنّ حدّ يستقصدك

\-

لمّا تبقى تكبر وتبقى بتنافس غيلان - ساعتها هيبقوا
يستقصدوك

لكن انتا يا دوب شغّال في تلاتة اربعة مليون - ما حدّش سامع
بيك أصلا - هيستقصدوك على إيه يا حسرة !!!
