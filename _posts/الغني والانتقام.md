---
layout: post
title: "الغني والانتقام.md"
date:   2024-07-21T00:00:01+03:00
author: "Mahmoud"
category: "0 - مفاهيم حياتيّة"
---
لو ناوي تغتني\
انوي كمان انك ما تغتنيش بغرض \"الانتقام\"\
او عموما - ما تفكرش انك تنجح في اي حاجة بغرض
\"الانتقام\"\
لان الفكرة دي هتحرمك من متعة النجاح لما تنجح\
هتحرمك من متعى الغني لما تغتني\
-\
الشرح\
تخيل واحد عاش ايام طفولته كلها فقر\
فحط قدامه هدف انه يغتني عشان ينتقم من الذكري دي\
ده لو اغتني عمره ما هيكون سعيد\
-\
واحد بينطق انجليزي فلاحي\
فاصحابه ضحكوا عليه\
فقرر ياخد دورات كونفرسيشن وبقي لبلب ولا سرسجيّة
شيكاغو\
صدقني وقتها مش هيكون سعيد\
-\
واحد بيحب واحده واهلها رافضينه عشان اي سبب\
عمل المستحيل عشان يتجوزها\
بس هوا في نيّته انه عاوز يتجوزها عشان يثبت لهم انه جدير
بيها\
صدقني لو اتجوزوا عمرهم ما هيكونوا سعداء\
-\
الانتقام ده بيقتل متعتك بنجاحك\
لانه بيحول النجاح لحاجة عبارة عن تفريغ طاقة غلّ وحقد
وغضب\
ازاي الشعور ده يجتمع مع شعور الرضا والسعادة ؟!
