---
layout: post
title: "ما تعافرش"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


[<u>\#ما\_تعافرش</u>](https://www.facebook.com/hashtag/%D9%85%D8%A7_%D8%AA%D8%B9%D8%A7%D9%81%D8%B1%D8%B4?__eep__=6&__cft__%5b0%5d=AZUJJ0FOIgXBJtZELlOHukqOKQckKCauO627w9EYE_wF6OyfuFykI1sYVsssW-i2dPX3D2NfGn5h9TX23QfpG9X_Ig1SX-XC9OImjkd72GKLiqleU-974tHMTNr2cv7fUNRRwr67xDTn-Koo5GCwoO-SMtvYjIgRW1qSYI-5KMg6zQmfXg4C0R9X4jfaNB_0vWQ&__tn__=*NK-R)

.

حضرتك وانتا في مرحلة التعليم

وفي بداية حياتك

بنقول لك
[<u>\#عافر</u>](https://www.facebook.com/hashtag/%D8%B9%D8%A7%D9%81%D8%B1?__eep__=6&__cft__%5b0%5d=AZUJJ0FOIgXBJtZELlOHukqOKQckKCauO627w9EYE_wF6OyfuFykI1sYVsssW-i2dPX3D2NfGn5h9TX23QfpG9X_Ig1SX-XC9OImjkd72GKLiqleU-974tHMTNr2cv7fUNRRwr67xDTn-Koo5GCwoO-SMtvYjIgRW1qSYI-5KMg6zQmfXg4C0R9X4jfaNB_0vWQ&__tn__=*NK-R)

.

لكن حضرتك وانتا في شركتك

مش بنقول لك عافر

بنقول لك إدرس الصح إيه

.

لو الصح إنك تعافر . عافر

لو الصح إنك تقف . أقف

أقف

ما تعافرش !!

.

ما تعافرش

ما تحرقش فلوسك

لو بتخسر . وقف الشغل

.

لو بتخسر ومع الوقت مش متوقع الكيرف يتعدل . أقف

.

لو الكيرف هيطلع . لكن بعد فترة تكون خسرت فيها مبلغ أكبر
من طاقتك . أقف . ما تعافرش

.

إعرف إنتا بتعمل إيه !!

هيا مش خناقة

[<u>\#من\_الشجاعة\_أن\_تجبن\_ساعة</u>](https://www.facebook.com/hashtag/%D9%85%D9%86_%D8%A7%D9%84%D8%B4%D8%AC%D8%A7%D8%B9%D8%A9_%D8%A3%D9%86_%D8%AA%D8%AC%D8%A8%D9%86_%D8%B3%D8%A7%D8%B9%D8%A9?__eep__=6&__cft__%5b0%5d=AZUJJ0FOIgXBJtZELlOHukqOKQckKCauO627w9EYE_wF6OyfuFykI1sYVsssW-i2dPX3D2NfGn5h9TX23QfpG9X_Ig1SX-XC9OImjkd72GKLiqleU-974tHMTNr2cv7fUNRRwr67xDTn-Koo5GCwoO-SMtvYjIgRW1qSYI-5KMg6zQmfXg4C0R9X4jfaNB_0vWQ&__tn__=*NK-R)

.

شجاعة في إيه ؟!

إزاي الجبن يبقى شجاعة ؟!

أيوه الجبن ممكن يبقى شجاعة

شجاعة على نفسك

.

إنتا بتبقى خايف تتراجع عشان مش قادر تواجه نفسك وتواجه
الناس بصورة المنهزم

إنتا خايف من الصورة دي

مين الشجاع اللي يقدر يواجه الوهم ده ؟!

.

هوا ده الشجاع

وهوا ده معنى الشجاعة المذكورة في حكمة ( من الشجاعة أن
تجبن ساعة )

.

مرة كنت مسافر ومعايا المدام

وطرقعت في دماغها عاوزة تفطر فول على عربية فول

قلت لها ماشي

وركنت قدام عربية فول

جبت طلب فول

ولقيت جنبنا قهوة

دخلنا ناكل الطلب في القهوة

.

في نص الأكل المدام قالت لي قوم نمشي

قمت قايم واخدها وماشيين من غير كلام

مع إني كنت فهمت !!

.

كان فيه ناس في القهوة بصوا للمدام بصة ضايقتها

.

السؤال هنا

مش كان من المجدعة أتخانق معاهم ؟!

لأ

مش دي المجدعة . دي السفاهة بعينها

دا الوقت اللي يتقال فيه ( من الشجاعة أن تجبن ساعة
)

.

أنا لو عملت السبع رجالة في بعض . واتخانقت معاهم

إيه هيحصل للمدام ؟!

هيدخل حد يحوش ويحجز . وما تعرفش هيحوش ازاي ويحجز
ازاي !!

ممكن تلاقيه بيشد المدام يبعدها !!

وما تعرفش الموضوع هيتطور لإيه بعد كده

.

كل دا دار في عقلي في ثواني

فقررت أحط جزمة قديمة في بقي واخد المدام واتحرك بمنتهى
السرعة

.

هوا مش تهور وخلاص

من الشجاعة أن تجبن ساعة

من الشجاعة إنك تقفل شركتك والناس تشمت فيك . بس تكون
حافظت على فلوسك من الهلاك بدون عائد

حضرتك مسؤول عن مالك . ومؤتمن عليه . لإنه مش مالك لوحدك .
ولا من حقك تخسره بالسفاهة

.

[<u>\#إن\_الله\_سبحانه\_وتعالى\_يكره\_إضاعة\_المال</u>](https://www.facebook.com/hashtag/%D8%A5%D9%86_%D8%A7%D9%84%D9%84%D9%87_%D8%B3%D8%A8%D8%AD%D8%A7%D9%86%D9%87_%D9%88%D8%AA%D8%B9%D8%A7%D9%84%D9%89_%D9%8A%D9%83%D8%B1%D9%87_%D8%A5%D8%B6%D8%A7%D8%B9%D8%A9_%D8%A7%D9%84%D9%85%D8%A7%D9%84?__eep__=6&__cft__%5b0%5d=AZUJJ0FOIgXBJtZELlOHukqOKQckKCauO627w9EYE_wF6OyfuFykI1sYVsssW-i2dPX3D2NfGn5h9TX23QfpG9X_Ig1SX-XC9OImjkd72GKLiqleU-974tHMTNr2cv7fUNRRwr67xDTn-Koo5GCwoO-SMtvYjIgRW1qSYI-5KMg6zQmfXg4C0R9X4jfaNB_0vWQ&__tn__=*NK-R)

.

كنت في زيارة لشركة النهارده . صاحب الشركة قال لي . أنا
كنت باخسر في الفترة الفلانية . لو كنت وقفت شغل وقتها . كنت أنقذت جزء
كبير من راس المال

لكن أنا عافرت وكملت . وخسرت جزء كبير من راس المال

.

هوا أدرك دا دلوقتي

أنا بقول لحضرتك قبل ما يحصل لك ده . إنتبه

.

حضرتك لو ماشي على الطريق الخاطيء . فكل ما تتحرك . كل ما
تبعد عن الهدف

تقول الحكمة

[<u>\#إذا\_كنت\_في\_حفرة\_فتوقف\_عن\_الحفر</u>](https://www.facebook.com/hashtag/%D8%A5%D8%B0%D8%A7_%D9%83%D9%86%D8%AA_%D9%81%D9%8A_%D8%AD%D9%81%D8%B1%D8%A9_%D9%81%D8%AA%D9%88%D9%82%D9%81_%D8%B9%D9%86_%D8%A7%D9%84%D8%AD%D9%81%D8%B1?__eep__=6&__cft__%5b0%5d=AZUJJ0FOIgXBJtZELlOHukqOKQckKCauO627w9EYE_wF6OyfuFykI1sYVsssW-i2dPX3D2NfGn5h9TX23QfpG9X_Ig1SX-XC9OImjkd72GKLiqleU-974tHMTNr2cv7fUNRRwr67xDTn-Koo5GCwoO-SMtvYjIgRW1qSYI-5KMg6zQmfXg4C0R9X4jfaNB_0vWQ&__tn__=*NK-R)

.

هيا مش مسألة حركة وخلاص . المهم تكون الحركة في اتجاه
الهدف

مش المهم تكون بتجتهد

إنتا في الوقت اللي بتخسر فيه . كل ما تجتهد أكتر . كل ما
تخسر أكتر . كل ما تجري بسرعة . كل ما تبعد عن الهدف

.

وما تظنش إنك بتبعد فقط . إنتا لسه عندك مشوار رجوع
!!

.

يعني انتا مش هتخسر وخلاص . دا انتا هتبذل مجهود تاني عشان
بس ترجع للصفر !

.

النضج هو إنك تاخد القرار الصح . مش القرار الحماسي ولا
العاطفي . ولا قرار العند والكبر

.

[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUJJ0FOIgXBJtZELlOHukqOKQckKCauO627w9EYE_wF6OyfuFykI1sYVsssW-i2dPX3D2NfGn5h9TX23QfpG9X_Ig1SX-XC9OImjkd72GKLiqleU-974tHMTNr2cv7fUNRRwr67xDTn-Koo5GCwoO-SMtvYjIgRW1qSYI-5KMg6zQmfXg4C0R9X4jfaNB_0vWQ&__tn__=*NK-R)

.

ما تعافرش

.

بعض المعارك في خسرانها شرف

من عاد منهزما من مثلها انتصرا

.

سيدنا خالد بن الوليد رضي الله عنه انسحب في غزوة
مؤتة

أيوه !!

انسحب

.

لقى الجيش هيباد

فعمل خطة محكمة للانسحاب

أوهم فيها العدو بوصول مدد من خلف جيش المسلمين

.

سيدنا خالد خلى الصحابة يعملوا ضوضاء بالليل تشبه ضوضاء
وصول المدد

.

وتاني يوم بالنهار بدل الجنود من مواقعهم . وغير رايات
الكتائب . عشان جنود الروم يشوفوا وشوش جديدة ورايات كتائب جديدة . فيظنوا
إن فيه جنود جداد وصلوا بالليل . دول اللي كانوا عاملين الضوضاء
بالليل !!

وأمر مجموعة من الصحابة إنهم يجروا بالخيول خلف الجيش بشكل
ارتدادي . عشان يعملوا عفر . فالروم يظنوا إن فيه مدد جاي من خلف جيش
المسلمين وعامل عفر

.

ثم بدأ ينسحب تجاه الصحراء وكأنه يصنع كمينا للروم

يعني عمل انسحاب . اللي يشوفه من قادة الروم يعتبره
كمين

شغل قادة بينهم وبين بعض بقى

.

وفيه قاعدة بتقول ( إذا رأيت أمورك تسير على أفضل حال .
فاعلم أنك في كمين )

فقادة الروم فهموا إن سيدنا خالد رضي الله عنه بيسحبهم
للصحراء ليوقعهم في كمين

فلم يتبعوه في انسحابه

لن تخدعنا يا خالد

هههههههه

.

حتى أكمل خالد الحبيب انسحابه . وأنقذ الصحابة

.

ولما عاد سيدنا خالد والصحابة رضوان الله عليهم
للمدينة

قيل لهم ( يا فرار )

فقال رسول الله صلى الله عليه وسلم ( ليسوا بالفرار . بل
هم الكرار إن شاء الله عز وجل )
