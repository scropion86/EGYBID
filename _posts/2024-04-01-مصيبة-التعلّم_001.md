---
layout: post
title: "مصيبة التعلّم"
date:   2024-04-10T00:00:01+03:00
author: "Mahmoud Marzouk"
category: "مفاهيم حياتيّة"
---


من المآسي اللي بيعيشها جيل هذا الزمان

هي إنّه جيل متعلّم !!!

\-

فيطلع الواحد من دول

متخيّل إنّه ممكن الأمم المتّحدة تجتمع

عشان تجيب له حقّه

\-

ومجلس الأمن ينعقد

عشان يدافع عن المزلومين

\-

والنظام العالميّ

يكافح السرقة والخطف والنهب

وحتّى الإتجار بالبشر

\-

من 1000 سنة

ما كانش شابّ بدويّ

عايش في الصحراء

ممكن ينخدع بالعبط ده

\-

لكن دلوقتي

يبقى الشابّ من دول

معاه أعلى الشهادات

وعبيط

\-

ويعيش حياته في العبط ده

\-

ويستغرب هوّا محتلّ ليه

وكرامته متهانة ليه

\-

مع إنّهم قالوا له في الكلاس

إنّنا خلاص بقينا في العصر الحديث

بقينا فلّة

وكلّ حاجة تمام

\-

في الصورة

واحد كان بيعترض عليّا

لمّا باتكلّم عن نقل المليارات بين الدول

\-

قال إيه عشان هوّا

ما عرفش يطلع بأكتر من 10 آلاف دولار

\-

بسلامته فاكر إنّ واحد ملياردير

عاوز ينقل ملياراته

فمدام عنايات موظّفة المطار هتمنعه

دا كان ينقل مدام عنايات شخصيّا
