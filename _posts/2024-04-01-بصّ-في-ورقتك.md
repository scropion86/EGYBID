---
layout: post
title: "بصّ في ورقتك"
date:   2024-04-10T00:00:01+03:00
author: "mahmoud"
category: "علم نفس البيزنس"
tag: "علم نفس البيزنس"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUwuZKQYjhX8yWiYMqzdGEnUN-vJKGxJLgaJfdhktPIoCoI_Tq2iNRgNVbonZaeiNF4vigeAunso-gAwIylxv0U4-RXVC_UXGvLLBFiJYOBKD4TimOshrshmv-_VpNKrRN5dxKyOtLCeltb3PEXUeqeqY0ZkHLtrJ4Qn9G2GEhEoisFJMsACwsXwrtnbQzw8i0&__tn__=*NK-R)

.

من مؤشرات الوهم

إن حد يكون بيفكر يعمل مشروع عشان ( ينهض بالبلد )

و ( يوفر فرص عمل للشباب )

و ( يقلل عجز الميزان
التجاري )

.

حل مشكلة نفسك

لو كل واحد فكر في مصلحته . وبقى أناني . مشكلة البلد
هتتحل

.

فيه أنواع كتير من الهروب من المسؤولية

منها ( الهروب للماضي )

زي ما تقول ( لو كان أجدادنا عملوا صناعة . كان زماننا
دلوقتي دولة متقدمة )

.

ومنها ( الهروب للمستقبل )

زي ما تحفظ ابنك القرآن . وتعلمه الدين . عشان يحرر
القدس

بينما إنتا خلاص . مش هتحرر القدس . إنتا نقلت المسؤولية
للجيل اللي بعدك . وحملت نفسك مسؤولية ( إعداد الجيل القادم )

فانتا كده براءة

.

من ضمن أشكال الهروب بردو هو ( الهروب للمسؤولية
الأكبر )

تقصد المسؤولية الأصغر ؟!

لأ

أقصد الهروب للمسؤولية الأكبر

.

زي أخينا اللي عاوز يحل مشكلة مصر ده

دا واحد مش قادر يحل مشكلة صغيرة

فبيصدر نفسه في مشكلة كبيرة . تعطيه النشوة . ويهرب بيها
من مسؤوليته الصغيرة

.

ووالله لو المسؤولية الكبيرة ما قدرتش عليها . فهيا أصلا
مسؤولية كبيرة . ومش مسؤوليتي لوحدي

ويكفيني إني حاولت . وبعدين الناس ما رضيتش تتعاون معايا .
أنا عملت اللي عليا . لكن العيب في الآخرين

.

فبتبقى إنتا هربت من المسؤولية الصغيرة

ولم تتحمل المسؤولية الكبيرة

كده تبقى إنتا في السليم يا قائد

.

خاف من نفسك . نفسك أذكى منك بكتير . وتقدر تخدعك بمليون
طريقة

.

واجه نفسك بمسؤوليتها الشخصية الصغيرة . وانجزها

فإن فعلت ذلك . فإنك إذن من الصالحين المصلحين

.

ما تشتغلش بالك بحل مشاكل الكوكب

خليك في
[<u>\#سقف\_الممكن</u>](https://www.facebook.com/hashtag/%D8%B3%D9%82%D9%81_%D8%A7%D9%84%D9%85%D9%85%D9%83%D9%86?__eep__=6&__cft__%5b0%5d=AZUwuZKQYjhX8yWiYMqzdGEnUN-vJKGxJLgaJfdhktPIoCoI_Tq2iNRgNVbonZaeiNF4vigeAunso-gAwIylxv0U4-RXVC_UXGvLLBFiJYOBKD4TimOshrshmv-_VpNKrRN5dxKyOtLCeltb3PEXUeqeqY0ZkHLtrJ4Qn9G2GEhEoisFJMsACwsXwrtnbQzw8i0&__tn__=*NK-R)
