---
layout: post
title: "تواصل الأجيال"
date:   2024-04-10T00:00:01+03:00
author: "Mahmoud Marzouk"
category: "مفاهيم حياتيّة"
---


كتير بنقارن نفسنا بالغرب  
-  
انا بشوف رقم 1 في المقارنة بيننا وبينهم  
مش في السلاح ولا الاخلاق ولا الكلام ده  
-  
انا شايف رقم 1 في المقارنة بيننا وبينهم هو  
كمية من يكتبون كتبا - وكمية من يقرؤونها  
-  
في الغرب تلاقي ممرضة مثلا  
خلصت حياتها المهنية  
قوم تكتب كتاب عن تجاربها في المستشفيات  
وملاحظاتها  
-  
وايه الحاجات اللي المرضي علي اسرة الموت  
كانوا بيتمنوا يكونوا عملوها وهما شباب  
-  
تكتب الكتاب  
الكتاب يتباع - والناس تقراه  
-  
بالمناسبة - المبيعات هي سر وجود الكتب  
انا لو هاكتب كتاب ومش هيتباع - مش هعرف انشره
اساسا  
-  
وبناءا عليه  
ثقافة القراءة - تشجع ثقافة النشر  
وعدم القراءة - تمنع الناشر من النشر - فتمنع الكاتب من
الكتابة  
دوائر مغلقة  
-  
انا واحد من الناس لو المجتمع بيشتري كتب كنت كتبت عشرات
الكتب  
لكن للاسف  
-  
خطورة الموضوع - وفايدته علي الجانب الاخر هي في وجهة
نظري  
((( ان تدفن المعلومات مع اصحابها )))  
-  
اخطر حاجة مؤذية للبشرية هي ان حد عنده معلومة  
يموت وهوا لم ينشرها ولم يعلّمها للناس  
-  
المعلومة هي اصعب حاجة ممكن توصل لها  
الحكمة  
معرفة الصح من الغلط  
-  
فتخيل واحد يقعد 60 سنة - يكتشف فيهم خوازيق كتير
جدا  
مفادهم - ان الصح كذا - وكذا غلط  
وبعدين  
يموت  
-  
وتبدا الاجيال التالية تاخد نفس الخوازيق  
دي مأساه  
دي هيا المأساة الحقيقية  
-  
في المقابل  
وعلي الجانب الاخر من المتوسط والاطلنطي  
شاب عنده 25 سنة - معاه الخريطة - معاه الكاتالوج  
معاه خلاصة ال 60 سنة بتوع السابقين  
-  
يبقي كأنّ عقله عنده 60 سنة  
في حين ان جسمه عنده نشاط وقوة ال 25 سنة  
متخيل الفرق بيننا وبينهم ؟!  
-  
الفراعنة ربّنا قال عنهم  
فما بكت عليهم السماء والأرض  
-  
من اللي ممكن نستشفّه من الآية دي  
إنّ دول ناس كانوا بيحتكروا العلم - ولا يعلّمونه
لأحد  
بناء الأهرامات - التحنيط - حتي الكتابة - لم يكونوا
يعلّمونها لأحد  
فلماذا تبكي عليهم السماء والأرض  
-  
هم لم يفيدوا البشرية - لم يعلّموهم شيئا  
بل ان البشرية بذلت الجهد الجهيد في محاولة فهم بعض
اسرارهم  
ولما يفهموها كاملة بعد  
-  
ينبغي علي صاحب العلم  
ان يتعامل معه كما يتعامل موظف تسليم المرتّبات مع
المال  
دورك هو ان تسلم هذا المال للناس - حتي الشكر قد يكون
مسالة نظر  
لو شكرك الموظّفون فهو من باب اللياقة والادب  
-  
بل انه عليك انت كحامل للعلم  
ان تحمد الله انه اختارك انت دون غيرك ان تكون حاملا
للعلم  
-  
القراءة يا سادة - القراءة  
والكتابة - يا من تحملون علما  
-  
أدّوا الأمانة  
-  
أخيرا  
اليكم 100 كتاب من افضل ما انتج الغرب  
-  
[https://drive.google.com/open…](https://l.facebook.com/l.php?u=https%3A%2F%2Fdrive.google.com%2Fopen%3Fid%3D12Iwfq9QTQmoxEQAUdjU-75pwffIL0jdp&h=AT2OJ5A1xNC8SLnvilBaDmQ2Y8cDgMNzAPDudTAB4nH3McYF911d78k7WitsmPED2zBADdqa2tmPWC9goT57ihqalJO-bOn94pRiPQomKMc_KSMadoKv3CIk2nUKlFr23VpuGclvDTz-n_v--LKXjt0)  
-  
وانا لا احب مختصرات الكتب  
مخدوع من يظن ان المختصرات ستفيده كالكتاب الكامل  
-  
لكن  
توجد قنوات عربية متخصصة في اختصارات الكتب  
مثل  
أخضر  
و  
الزتونة
