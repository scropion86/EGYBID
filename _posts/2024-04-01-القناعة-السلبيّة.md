---
layout: post
title: "القناعة السلبيّة"
date:   2024-04-10T00:00:01+03:00
author: "mahmoud"
category: "علم نفس البيزنس"
tag: "علم نفس البيزنس"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWUPxgikJaX-Ndf9lWzu68_VF7P6SUH52Kol0Ec4OmVXi-F1ncEMtYC7FwKi-BFozwi1pSTaRiiGgX7T2dLfF4jKvpn32lty9jJn-iB8uFGYnicI6-ur93PP0PH0EIvMVWpNB8__y6NrYn-gJRvbrILrTlyn39VRdlsdefAQ_Yu3lKQw_Z9_f-mUDGJ963Dob8&__tn__=*NK-R)

.

[<u>\#القناعة\_السلبية</u>](https://www.facebook.com/hashtag/%D8%A7%D9%84%D9%82%D9%86%D8%A7%D8%B9%D8%A9_%D8%A7%D9%84%D8%B3%D9%84%D8%A8%D9%8A%D8%A9?__eep__=6&__cft__%5b0%5d=AZWUPxgikJaX-Ndf9lWzu68_VF7P6SUH52Kol0Ec4OmVXi-F1ncEMtYC7FwKi-BFozwi1pSTaRiiGgX7T2dLfF4jKvpn32lty9jJn-iB8uFGYnicI6-ur93PP0PH0EIvMVWpNB8__y6NrYn-gJRvbrILrTlyn39VRdlsdefAQ_Yu3lKQw_Z9_f-mUDGJ963Dob8&__tn__=*NK-R)

.

معظم الشركات المصرية لما باتواصل معاهم . باستشعر إنهم مش
عاوزين يبيعوا !!

.

وده له تفسير من اتنين

إما موظف المبيعات مش فارق معاه يبيع كتير أو قليل

وده مرجعه لإن الشركة مش عامله نظام حوافز واضح لفريق
المبيعات

فبعنا كتير زي بعنا قليل . وهوا ما كانش جرنان أبونا
يعني

.

مش دي المشكلة !!

المشكلة الحقيقية لما تتواصل مع صاحب الشركة مباشرة .
وتلاقيه مش عاوز يبيع !!

هوا فعلا بيكون مش عاوز يبيع ؟!

أيوه

.

ليه ؟!

لإنه بيكون وصل لما أسميه ( القناعة السلبية )

.

القناعة حلوة ما فيش كلام . وكنز لا يفنى وكل حاجة

لكن القناعة دي هي قناعة سلبية

.

لما تكون بتجتهد وربنا يكرمك . وتقنع بعطاء ربنا سبحانه
وتعالى ليك . وترضى ولا تكفر ولا تجحد بنعمة الله سبحانه وتعالى ولا تستقل
بها . فده عظيم

لكن لما تكون قادر تكسب أكتر . وما تكسبش . فدي قناعة
سلبية

.

حضرتك لو قادر تكسب أكتر . وتتكاسل . فانتا بتقلل الحوافز
اللي كانوا هياخدوها الموظفين عندك

.

لو قادر تطلع نقلتين من مصنعك . وبتطلع نقلة واحدة . فانتا
بتعطل باب رزق لسواق تاني كان ممكن يشتغل معاك

.

إنتا مش عايش في الدنيا لوحدك

.

لما انتا تقدر تطلع في اليوم من مصنعك ١٥٠ طن

وبتطلع ١٠٠ طن فقط

فانتا هترفع السعر في السوق

.

لكن لو طلعت ٢٠٠ طن . فانتا هتقلل السعر في السوق

.

كل دا لطيف

لكن السؤال هو

ليه ؟!

ليه واحد يكون قادر يكسب . وما يكسبش ؟!

.

السبب هو إن الناس دي بتكون وصلت لمبيعات مستقرة

هيا المكنة بتطلع ١٠٠ طن في اليوم . وأنا ببيع ال ١٠٠ طن
في اليوم

وناس طالبة مني ٥٠ طن زيادة

فأنا مش هقدر أصنعهم . فبعتذر

.

طب ما تجيب مكن زيادة

لأ

أنا مبسوط كده

دي القناعة السلبية

.

اللي بيحصل هنا هو ((( هروب )))

.

الراجل ده خد علقة على ما وصل لإنه يشغل المصنع بكامل
طاقته

جاي انتا دلوقتي تقول له ادخل في علقة تانية !!

هوا خايف من العلقة . فبيهرب . ويقول لك دي قناعة

.

السبب التاني . هو علقة العملاء

.

أنا شفت أشكال غير نظيفة أشكال وألوان . لحد ما استقريت
على عينة محترمة من العملاء واخدين ال ١٠٠ طن اللي بيطلعوا

عاوزني اجرب تاني اتعامل مع الناس !! يطلع لي واحد محترم
وعشرة مش محترمين

.

أنا ما صدقت يا عم استقر مع العملاء بتوعي

ومش مستعد لعلقة جديدة مع عملاء جداد

.

فهو بردو هروب

هو استقرار

.

بتعابير إخواننا بتوع التنمية البشرية . هوا دخل في
[<u>\#منطقة\_الراحة</u>](https://www.facebook.com/hashtag/%D9%85%D9%86%D8%B7%D9%82%D8%A9_%D8%A7%D9%84%D8%B1%D8%A7%D8%AD%D8%A9?__eep__=6&__cft__%5b0%5d=AZWUPxgikJaX-Ndf9lWzu68_VF7P6SUH52Kol0Ec4OmVXi-F1ncEMtYC7FwKi-BFozwi1pSTaRiiGgX7T2dLfF4jKvpn32lty9jJn-iB8uFGYnicI6-ur93PP0PH0EIvMVWpNB8__y6NrYn-gJRvbrILrTlyn39VRdlsdefAQ_Yu3lKQw_Z9_f-mUDGJ963Dob8&__tn__=*NK-R)

الواد بعيد عنك
[<u>\#فقد\_الشغف</u>](https://www.facebook.com/hashtag/%D9%81%D9%82%D8%AF_%D8%A7%D9%84%D8%B4%D8%BA%D9%81?__eep__=6&__cft__%5b0%5d=AZWUPxgikJaX-Ndf9lWzu68_VF7P6SUH52Kol0Ec4OmVXi-F1ncEMtYC7FwKi-BFozwi1pSTaRiiGgX7T2dLfF4jKvpn32lty9jJn-iB8uFGYnicI6-ur93PP0PH0EIvMVWpNB8__y6NrYn-gJRvbrILrTlyn39VRdlsdefAQ_Yu3lKQw_Z9_f-mUDGJ963Dob8&__tn__=*NK-R)

.

فاحنا بنقول لحضرتك
[<u>\#لا\_تقنع</u>](https://www.facebook.com/hashtag/%D9%84%D8%A7_%D8%AA%D9%82%D9%86%D8%B9?__eep__=6&__cft__%5b0%5d=AZWUPxgikJaX-Ndf9lWzu68_VF7P6SUH52Kol0Ec4OmVXi-F1ncEMtYC7FwKi-BFozwi1pSTaRiiGgX7T2dLfF4jKvpn32lty9jJn-iB8uFGYnicI6-ur93PP0PH0EIvMVWpNB8__y6NrYn-gJRvbrILrTlyn39VRdlsdefAQ_Yu3lKQw_Z9_f-mUDGJ963Dob8&__tn__=*NK-R)

.

الشيخ الشعراوي رحمه الله قال . إعمل على قدر طاقتك . وليس
على قدر حاجتك

.

لإنك مش عايش في الدنيا لوحدك

لو اشتغلت وكسبت ما يكفيك . كمل . واشتغل لحد قد ما
تقدر

لإنك بشغلك ده بتشغل الناس حواليك

.

لكن لو اكتفيت بحاجتك فقط . هتضيق على الناس مصادر
رزقهم

وما استحق أن يولد . من عاش لنفسه فقط

وربنا يجعلك من أسباب توسيع الأرزاق

.

أخيرا !!

إكتفاءك ده . وقناعتك دي . هتندم عليهم قدام

لما تكتشف إنك فقدت جزء من مبيعاتك ومش قادر تعوضه

.

أو فيه منافس جديد دخل . وسحب البساط من تحت رجليك . فبدأت
مبيعاتك تقل !!

.

واللي كان كفاية زمان . بقى قليل دلوقتي . وتحاول تزوده .
مش عارف

وقد كان يأتيك من قبل طواعية فترفضه !!

فإن النعمة توشك أن تفارق من لا يحسن ضيافتها

.

الأيام دول . والنعمة لا تدوم . وقبل الرماء تملأ
الكنائن

.

أنا لما الطريق بيبقى مقفول عليا وعلى عربيات جنبي . ويفتح
. باجري بأقصى طاقتي . مع إن الطريق فاضي !!

مش بسابق حد . لكن عاوز أكون في حتة ما فيش فيها عربيات
عشان امشي براحتي

.

لكن لو مشيت بالراحة . هتلاقي نفسك وسط زحمة العربيات اللي
كانت محجوزة جنبك

.

فاحنا بنقول لك اشتغل زيادة عن حاجتك عشان تنفع الناس . دا
لو انتا محترم وبتفكر في رزق الناس زي ما بتفكر في رزقك

.

أو !!

اشتغل زيادة عن حاجتك . عشان ما تندمش قدام
