---
layout: post
title: "محطّة التوقّف الواحدة"
date:   2024-04-10T00:00:01+03:00
author: "mahmoud"
category: "البيع"
tag: "البيع"
---


الله يكرمك يا أخ عمرو

عطيتني طرف خيط الكلام عن موضوع

كنت عاوز أتكلم عنه من زمان

ألا وهو مفهوم

( محطة التوقف الواحدة )

.

يعني إيه

يعني ما ينفعش حضرتك تصنع استرتش

وتبيعه للمصانع

.

ممكن تصنع استرتش

وتبيعه لموزع مواد تغليف

.

لو عاوز تصنع استرتش وتبيعه للمصانع

يبقى اشتري باقي مواد التغليف

ووزعها مع الاسترتش

.

ما ينفعش تصنع شوك ومعالق بلاستيك

وتبيعها للمطاعم

لكن ينفع تصنع شوك ومعالق

وتشتري شاليموهات ومناديل وخلة سنان

وتوزعهم مع الشوك والمعالق

.

ما ينفعش تبيع للفندق صابون سايل

بيعه لموزع مستلزمات فنادق

.

أو اشتري شامبوهات ومناديل ومطهرات

وبيعهم مع الصابون السايل للفندق

حتى لو مش هتكسب فيهم دلوقتي

.

واحذر إن مصنع الشاليموه

يعرف إنك بتصنع معالق

.

أنا كعميل عاوز ( محطة توقف واحدة )

عاوز أقف في البنزينة

أحط بنزين

وأمسح القزاز

وأنفخ الكاوتش

وأعمل حمام

وأجيب اسبريسو

وشوكولاته للأولاد

وعصير للمدام

واشحن الموبايل

كل ده مرة واحدة

.

البضاعة بتشيل بعضها
