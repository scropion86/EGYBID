---
layout: post
title: "المليونير الفقير"
date:   2024-04-10T00:00:01+03:00
author: "Mahmoud Marzouk"
category: "مفاهيم حياتيّة"
---


لو شفت واحد ملياردير بيقول علي واحد مليونير انه
فقير  
هل ينفع تقول علي الملياردير انه مش عايش في
الدنيا  
ومش دريان بالحياة  
ومش عارف قد ايه المليونير ده غني  
-  
مشكلتك انك انتا فقير  
فمتهيالك ان الغني هو ان يكون معاك مليون جنيه  
-  
طيب  
لو شفت واحد بيقول علي محمد صلاح انه تافه  
هل ينفع تقول عليه انه مش عايش في الدنيا ومش دريان
بالحياة  
-  
مشكلتك انك اتفه من محمد صلاح فهو بالنسبة لك شخص ذو
قيمة  
ومع الوقت قيمتك هتكبر وهتحس قد ايه لعيبة الكورة دول ناس
تافهة  
-  
وهتستغرب ازاي انتا كنت محموق قوي لاراجوز  
بيادي دوره علي المسرح لاضحاك الاطفال  
-  
لا وكنت بتقول علي الاراجوز ده قدوة  
وبتتفرج ع الاعلان اللي بيصورهولك انه غيّر العالم وبيطلّع
نار من بقه  
-  
الاعلان ده لو اتعمل علي اي حد  
هيديك نفس الاحساس بتاع اعلان محمد صلاح  
-  
لو عملت اعلان متصور بالبطئ  
وفي الخلفية موسيقي حماسية بتبدأ واطية وتعلي مع
الوقت  
وناس قاعدة علي كراسي  
وبتقف ببطئ  
وتصقف مع الجون  
ويحضنوا بعض  
وبلالين بتطير  
وفي الاخر قلت "علي علوكة" ادانا الامل في بكرة  
-  
انتا هتحس قد ايه ان "علي علوكة" ده انسان عظيم  
-  
الفكرة انك انتا سهل يتضحك عليك لانك بتسلم دماغك لاي
هري  
ليه بتلوم علي غيرك اللي بينظر للاعلان نظرة نقد مش
مشاهدة  
-  
غيرك بيحلل الاعلان  
يطلع الموسيقي لوحدها  
اللقطات السريعة يبطأها  
البطيئة يسرعها  
بيكتشف في الآخر ان المحتوي اي هرتلة  
-  
زي اللحمة البايظة اللي محطوط عليها بهارات  
-  
لو ليك زميل كان شغال في مطعم  
هيقدر يفصل البهارات لوحدها ويقول لك اللحمة دي
زبالة  
-  
انتا حاسس انها حلوة لانك زبون  
ليه بتلوم علي اللي فاهم الخدعة بتتعمل ازاي  
-  
هوا بيقول لك ما تاكلش من اللحمة دي لانه خايف
عليك  
-  
انتا بقي بكل قلة ذوق بتتهمه انه عدو صاحب المطعم  
انا ماليش علاقة لا بصاحب المطعم ولا بمحمد صلاح  
-  
محمد صلاح لو كان عمل اللي عمله ابو تريكة ما كنتش هتسمع
عنه  
هما صانعين حاجة ليك انتا  
مش علشان محمد صلاح اسطورة  
-  
هما ما يهمهمش محمد صلاح  
ولو محمد صلاح مات هيصنعوا اسطورة تانية  
-  
الفكرة ان الشعب محتاج يتصدر له اسطورة  
اي اسطورة في كيس  
والا لو سبته هيصنع اسطورته الخاصة  
حازم صلاح ابو اسماعيل مثلا  
-  
الحق - فرمل هنا - شوف لنا اي حد نعمله اسطورة  
ولقيوها في صلاح  
فصنعوها  
وصدروها ليك  
وانتا بلعتها زي الباشا  
وسكرت عليها  
وزعلان من اللي بيكب في وشك كباية ميه عشان يفوقك  
-  
ارتقوا  
ارتقوا وارحمونا
