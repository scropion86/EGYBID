---
layout: post
title: "الماكينات المفردة والخطوط المتّصلة.md"
date:   2024-07-21T00:00:01+03:00
author: "Mahmoud"
category: "9 - نصائح عن بناء المصانع"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXzNWH8vCTcdY9IsJvQE6NNuJCty_cSSHlhJs3bar1Zh66WT6nj6AplyrXyQ-8EG7qfYTSKR33q7-IxuVm4rsSETLhgURNFVIfvpY0EYL3Yz-ws2HtbZtBgvCxIpp7x8KpFs3E5QMKd-4GgWyAq8VPmo7fJ5MwdCxpidnome2gVL_ZABpsV5mw1yGjq2ORTQ9o&__tn__=*NK-R)

\-

كتير هتسمعنا بنقول لك ( إبدأ صغيّر واكبر مع الوقت
)

وهي قاعدة صحيحة طبعا

لكن !!

البوست ده بيتكلّم عن استثناء هذه القاعدة !!

\-

في بعض الصناعات - ما ينفعش تبدأ صغيّر

مش علشان البداية صغيّر غلط - ولكن عشان البداية صغيّر ( في
الصناعة دي ) غلط

\-

لو عاوز إيجاز - فممكن أقول لك الحالة دي بتحصل في
الصناعات
[<u>\#المعتمدة_على_خطوط_إنتاج_وليس_ماكينات_مستقلّة</u>](https://www.facebook.com/hashtag/%D8%A7%D9%84%D9%85%D8%B9%D8%AA%D9%85%D8%AF%D8%A9_%D8%B9%D9%84%D9%89_%D8%AE%D8%B7%D9%88%D8%B7_%D8%A5%D9%86%D8%AA%D8%A7%D8%AC_%D9%88%D9%84%D9%8A%D8%B3_%D9%85%D8%A7%D9%83%D9%8A%D9%86%D8%A7%D8%AA_%D9%85%D8%B3%D8%AA%D9%82%D9%84%D9%91%D8%A9?__eep__=6&__cft__%5b0%5d=AZXzNWH8vCTcdY9IsJvQE6NNuJCty_cSSHlhJs3bar1Zh66WT6nj6AplyrXyQ-8EG7qfYTSKR33q7-IxuVm4rsSETLhgURNFVIfvpY0EYL3Yz-ws2HtbZtBgvCxIpp7x8KpFs3E5QMKd-4GgWyAq8VPmo7fJ5MwdCxpidnome2gVL_ZABpsV5mw1yGjq2ORTQ9o&__tn__=*NK-R)

\-

خلّينا ناخد 3 أمثلة

1 - مصنع تشغيل معادن ( تصنيع محابس مثلا ) - أو مصنع
نسيج

2 - مصنع بطاطس نصف مقليّة - أو مصنع مواسير

3 - مصنع شكائر منسوجة - أو مصنع قفّازات أمن صناعيّ

\-

الحمد لله المشاريع المذكورة جميعها عملنا ليها دراسات -
وتأكّدت خلال الدراسات النظريّة اللي بكلّم حضرتك عليها في البوست ده

ألا وهي /

مش دايما الصحّ إنّك تبدأ صغيّر وتكبر - أحيانا بيكون ده
غلط

\-

في مصنع النسيج

هجيب مكنة النهارده - وبعد 3 شهور هجيب مكنة تانية - وبعد
6 شهور هجيب مكنتين - وبعد سنة هجيب 4 مكنات

براحتي

كذلك في مصنع المحابس

\-

لكن

في مصنع البطاطس نصف المقليّة - لو الصحّ إنّي أجيب مثلا خطّ
500 كيلو في الساعة

هل ممكن أجيب خطّ 250 كيلو السنة دي - وخطّ تاني 250 كيلو
بردو السنة الجايّة ؟!!

ههههههههههه

\-

لا طبعا

حضرتك متخيّل إنّ مصنع فيه خطّ 500 كيلو - يساوي مصنع فيه
خطّين 250 كيلو ؟!

\-

فاكرين لمّا قلت إنّ المهندس قبل ما يدخل البيزنس لازم يكفر
بالهندسة - وينسى الخرافات اللي علّموها له بتاعة لكلّ فعل ردّ فعل و 1 + 1 =
2

أهي دي خرافة علّموها لنا

يعني 250 + 250 = 500 ؟!

لأ طبعا

\-

يعني حضرتك عندك خطّ 250 كيلو في الساعة

1 - عليه 10 عمّال - فالخطّين عليهم 20 عامل

2 - الخطّ محتاج 300 متر يتحطّ فيهم - فالخطّين محتاجين 600
متر

3 - الخطّ محتاج 1000 لتر زيت - فالخطّين محتاجين 2000
لتر

4 - الخطّ قدرته الكهربيّة 200 كيلو وات - فالخطّين قدرتهم
400 كيلو

5 - الخطّ سعره 3 مليون - فالخطّين سعرهم 6 مليون

\-

بينما لو جبت خطّ واحد 500 كيلو في الساعة

1 - هيحتاج 12 عامل بدلا من 20

2 - هيحتاج 400 متر بدلا من 600

3 - هيحتاج 1500 لتر زيت بدلا من 2000

4 - قدرته 300 كيلو وات - بدلا من 400

5 - سعره 5 مليون - بدلا من 6

\-

عشان كده بقول لحضرتك -
[<u>\#في_الحالة_دي</u>](https://www.facebook.com/hashtag/%D9%81%D9%8A_%D8%A7%D9%84%D8%AD%D8%A7%D9%84%D8%A9_%D8%AF%D9%8A?__eep__=6&__cft__%5b0%5d=AZXzNWH8vCTcdY9IsJvQE6NNuJCty_cSSHlhJs3bar1Zh66WT6nj6AplyrXyQ-8EG7qfYTSKR33q7-IxuVm4rsSETLhgURNFVIfvpY0EYL3Yz-ws2HtbZtBgvCxIpp7x8KpFs3E5QMKd-4GgWyAq8VPmo7fJ5MwdCxpidnome2gVL_ZABpsV5mw1yGjq2ORTQ9o&__tn__=*NK-R) -
ما ينفعش أقول لك القاعدة العامّة بتاعة ( إبدأ صغيّر
واكبر )

\-

الأنكت من كده بقى دراسات زيّ دراسة مصنع الشكائر
المنسوجة - أو مصنع قفّازات الأمن الصناعيّ

دي منتجات فيها مرحلة عبارة عن خطّ - ومرحلة عبارة عن
ماكينات

\-

في الشكائر المنسوجة - عندك خطّ بينتج الخيوط - وبعد كده
أنوال بتاخد الخيط ده تحوّله لشيكارة

\-

خطّ الخيوط محتاج وراه حوالي 50 نول - وسعره مثلا 5 مليون
جنيه ( لتقريب الحسابات - لكنّه في الحقيقة أغلى من كده )

وفيه خطّ خيوط يشغّل 30 نول مثلا - وسعره 3 مليون

والنول الواحد ب 100 ألف جنيه ( مثلا بردو )

وانا معايا ميزانيّة 6 مليون

\-

إيه رأيك

نجيب خطّ الخيوط اللي يكفّي 50 نول ب 5 مليون - ونجيب 10
أنوال بمليون - ونشغّل خطّ الخيوط بخمس طاقته الإنتاجيّة فقط ؟!

\-

ولّا نجيب خطّ الخيوط اللي يشغّل 30 نول - ونجيب 30
نول

\-

الإجابة الصحيحة هي الإجابة الأولى

ليه ؟!

لإنّك دلوقتي هتجيب خطّ خيوط يشغّل 50 نول - وهتجيب 10 أنوال
فقط

لكن !! مع الوقت - هتجيب 5 أنوال ب 5 أنوال كلّ 6 شهور
مثلا

\-

فبعد 4 سنين هيكون عندك خطّ بيشغّل 50 نول - ومعاه 50 نول
شغّالين

\-

لكن !!

لو جبت خطّ الخيوط الصغيّر أبو 30 نول دلوقتي - وجبت ال 30
نول - فانتا خلاص آخرك كده

عشان تجيب خطّ تاني - محتاج 5 سنين قدّام عشان تقدر
تتوسّع

\-

مع العلم إنّك في الحالة الأولى هتشغّل خطّ الخيوط بطاقته
الكاملة - وتاخد خيوط تكفي ال 10 أنوال بتوعك - وتبيع باقي الخيوط للمصانع
اللي عندها أنوال فقط - فهتكسب من الاتّجاه دا كمان
