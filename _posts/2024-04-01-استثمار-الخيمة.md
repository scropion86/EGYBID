---
layout: post
title: "استثمار الخيمة"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#استثمار\_الخيمة</u>](https://www.facebook.com/hashtag/%D8%A7%D8%B3%D8%AA%D8%AB%D9%85%D8%A7%D8%B1_%D8%A7%D9%84%D8%AE%D9%8A%D9%85%D8%A9?__eep__=6&__cft__%5b0%5d=AZUBVfrJGSs4KFubmEhddC1NGgXhQc_tYCRvx99jGNcHJGJi1nUBJMRHmCcNSV5Uc4ko3jz6fFpkOMHoQYsisSXf-1VHdJ-RZfcU8eX-Q6x9HSQ93hKgbeLzc0QGhkWIQrcPWvGwb3vmLL3J74CnwHcg8aq7nx8QrvhNAKNk5fJqhQ&__tn__=*NK-R)

.

جلسة استشارية اليوم . موضوعها . مصري مقيم في الخليج .
وعنده مدخرات من وظيفته . فقرر يحط مدخراته في شراء مصنع

.

ودلوقتي عاوز يعمل مشروع في المصنع ده بدل ما هو
فاضي

.

طيب مبدئيا حضرتك هتنزل مصر ؟

لأ . مش دلوقتي

.

طيب مبدئيا ما ينفعش تدير مصنع من الخارج . ومن الداخل
هيكون صعب أصلا

.

طيب . مبدئيا تاني . حضرتك ليك خبرة في مجال صناعي معين
؟

لأ

.

طيب . مبدئيا تاني . حضرتك محتاج تتاجر الأول . بعدين تصنع
عند الغير . وبعدين تصنع بنفسك

.

فسأل . يعني أبيع المصنع ؟

.

قلت له لأ

.

حضرتك لو سألتني قبل ما تشتري المصنع عن وسيلة لادخار
الفائض المالي اللي عندك . مع الحفاظ على قيمته . كنت هقول لك اشتري عقار
وأجره . فخلاص انتا اشتريت العقار . هتبيعه تاني ليه ؟!

.

بعد العقار ييجي الذهب . لكن العقار بيزيد إنك ممكن تأجره
. فيجيب لك ريع

.

وإن كان الريع أقل بكتير من عائد الاستثمار . عائد الريع
بيكون حوالي ٥ ٪ سنويا فقط

.

فقال

بس انا مش عاوز أأجر المصنع للغير . أنا عاوز اعمل فيه أي
نشاط . بحيث لما ارجع . ما ابدأش رحلة إنشاء المشروع من الصفر

.

يعني انا عاوز يكون عندي نشاط قائم في المصنع دلوقتي . وإن
كان مش هيكون بالكفاءة الكاملة . بحيث لما ارجع أكمل على اللي بدأته

.

وهنا ييجي موضوع البوست

.

[<u>\#استثمار\_الخيمة</u>](https://www.facebook.com/hashtag/%D8%A7%D8%B3%D8%AA%D8%AB%D9%85%D8%A7%D8%B1_%D8%A7%D9%84%D8%AE%D9%8A%D9%85%D8%A9?__eep__=6&__cft__%5b0%5d=AZUBVfrJGSs4KFubmEhddC1NGgXhQc_tYCRvx99jGNcHJGJi1nUBJMRHmCcNSV5Uc4ko3jz6fFpkOMHoQYsisSXf-1VHdJ-RZfcU8eX-Q6x9HSQ93hKgbeLzc0QGhkWIQrcPWvGwb3vmLL3J74CnwHcg8aq7nx8QrvhNAKNk5fJqhQ&__tn__=*NK-R)

.

يعني إيه استثمار الخيمة ؟!

.

يعني احنا عاوزين نعمل مشروع زي الخيمة . مش زي
العمارة

.

مش هنحط فلوس في أساسات لخيمة

.

كذلك . مش هنشتري ماكينات للمشروع . مش هنحط فلوس في أي
أصول ثابتة

.

مش هنحط في الخيمة فرش كتير . هيا يا دوبك حصيرة وقربة ميه
. بحيث لما نحب ننقل الخيمة ما ناخدش وقت ولا نبذل مجهود

.

كذلك . مش هنجيب خامات بملايين في المشروع . بحيث وقت ما
نحب نصفي نصفي بسرعة

.

وأخيرا . مش هنكون شايلين هم الخيمة تقع أو تطير مع
الريح

.

كذلك . هنكون شغالين في المشروع ده بمزاج رايق . مش شايلين
هم الخسارة . ولا هنموت نفسنا على المكسب

.

الطريقة دي تستخدمها في الحالة المذكورة فقط

حالة واحد عاوز يقضي وقت ظريف في تشغيل مشروع على سبيل
المرحلية . وله فيه مآرب أخرى . زي التعرف على السوق . وصناعة إسم لنفسه في
السوق

.

عندك مشروع زي مشاريع التجزئة أو التغليف

.

هتجيب قماش جملة مثلا وتبيعه قطاعي لمصانع الملابس
الصغيرة

.

هتجيب سترتش أو لصق أو فويل على بكرات جامبو . وتعيد لفهم
على بكرات صغيرة

.

المشاريع دي تقريبا مش محتاجة راس مال

ووقت ما تحب تصفيها هتصفيها بسرعة

.

عندك نوع من المشاريع زي مشاريع التجهيز

.

هتجيب بصل جملة مثلا . وكل اللي هتعمله إنك هتجيب شباب أو
بنات ينضفوا القش من البصل ويلفوه في لفات بأوزان ثابتة وتوزعها على السوبر
ماركتات

.

المشاريع الخدمية عموما تعتبر من مشاريع الخيمة

.

زي التخزين للغير

أو التغليف للغير

أو التوزيع للغير

.

المهم مشروع يكون لا هتجيب له أصول . ولا هتشتري له
خامات

.

بعض الشركات الأجنبية العالمية لما تنزل مصر .
تلاقيها مستأجرة مبنى كامل في القاهرة الجديدة . إيجاره في
الشهر ملايين

.

فتسأل نفسك . دا إيجار المبنى ده يخلي الشركة تشتريه في
سنة . ليه بتأجره ؟!

.

الإجابة إنها بتأجره من منطلق نظرية الخيمة بردو

.

بحيث إدارة الشركة في أمريكا ولا أوروبا يوم ما تقرر تصفي
شغلها في مصر في ٢٤ ساعة . ما يتبقاش ليها أصل بملايين في القاهرة الجديدة
مش عارفة تبيعه !!

.

بالمناسبة

البنوك أيضا لا تتملك أي أصول . بحيث أي حركة هكا ولا هكا
. يبقى اللي يحصلني يكسرني

.

[<u>\#شالوا\_الحمام</u>](https://www.facebook.com/hashtag/%D8%B4%D8%A7%D9%84%D9%88%D8%A7_%D8%A7%D9%84%D8%AD%D9%85%D8%A7%D9%85?__eep__=6&__cft__%5b0%5d=AZUBVfrJGSs4KFubmEhddC1NGgXhQc_tYCRvx99jGNcHJGJi1nUBJMRHmCcNSV5Uc4ko3jz6fFpkOMHoQYsisSXf-1VHdJ-RZfcU8eX-Q6x9HSQ93hKgbeLzc0QGhkWIQrcPWvGwb3vmLL3J74CnwHcg8aq7nx8QrvhNAKNk5fJqhQ&__tn__=*NK-R)

[<u>\#حطوا\_الحمام</u>](https://www.facebook.com/hashtag/%D8%AD%D8%B7%D9%88%D8%A7_%D8%A7%D9%84%D8%AD%D9%85%D8%A7%D9%85?__eep__=6&__cft__%5b0%5d=AZUBVfrJGSs4KFubmEhddC1NGgXhQc_tYCRvx99jGNcHJGJi1nUBJMRHmCcNSV5Uc4ko3jz6fFpkOMHoQYsisSXf-1VHdJ-RZfcU8eX-Q6x9HSQ93hKgbeLzc0QGhkWIQrcPWvGwb3vmLL3J74CnwHcg8aq7nx8QrvhNAKNk5fJqhQ&__tn__=*NK-R)
