---
layout: post
title: "الطريقة الصحيحة للتوظيف والتوظّف.md"
date:   2024-07-21T00:00:01+03:00
author: "Mahmoud"
category: "1 - مفاهيم مهمّة في البيزنس"
---
[<u>\#الطريقة_الصحيحة_للتوظيف</u>](https://www.facebook.com/hashtag/%D8%A7%D9%84%D8%B7%D8%B1%D9%8A%D9%82%D8%A9_%D8%A7%D9%84%D8%B5%D8%AD%D9%8A%D8%AD%D8%A9_%D9%84%D9%84%D8%AA%D9%88%D8%B8%D9%8A%D9%81?__eep__=6&__cft__%5b0%5d=AZWhv_57pMbs8VRZx8tkVQF8Kmj7t4D_Q-WB5glsvE-yQTfIpz3vsDrNJkmLTC-A4epd8nmw5PfTy4IvKvaqWZEDkV-m4NJFM6pYwX1UZVsSYIKscbtvAlal_sSoBCQbvs1AW9_PbwFo_I4BrXkxMkplLVU_Y8yGyygDabTKsqkiW0Dj67qvTYlvAf5uS7UDfR1rB6_2c5BKsRW195lQlQu8&__tn__=*NK-R)

\-

[<u>\#وللحصول_على_وظيفة</u>](https://www.facebook.com/hashtag/%D9%88%D9%84%D9%84%D8%AD%D8%B5%D9%88%D9%84_%D8%B9%D9%84%D9%89_%D9%88%D8%B8%D9%8A%D9%81%D8%A9?__eep__=6&__cft__%5b0%5d=AZWhv_57pMbs8VRZx8tkVQF8Kmj7t4D_Q-WB5glsvE-yQTfIpz3vsDrNJkmLTC-A4epd8nmw5PfTy4IvKvaqWZEDkV-m4NJFM6pYwX1UZVsSYIKscbtvAlal_sSoBCQbvs1AW9_PbwFo_I4BrXkxMkplLVU_Y8yGyygDabTKsqkiW0Dj67qvTYlvAf5uS7UDfR1rB6_2c5BKsRW195lQlQu8&__tn__=*NK-R)

\-

طبعا حضرتك عارف موضوع السي في والقصّة دي

تعالى أحكي لك حاجة تانية

\-

الطريقة الصحيحة للتوظيف هي 3 خطوات

1 - البورتفوليو

2 - البروبوزال

3 - فترة التدريب

\-

أمّال فين السي في ؟!

ما قلت لك هقول لك على حاجة تانية

\-

[<u>\#أوّلا</u>](https://www.facebook.com/hashtag/%D8%A3%D9%88%D9%91%D9%84%D8%A7?__eep__=6&__cft__%5b0%5d=AZWhv_57pMbs8VRZx8tkVQF8Kmj7t4D_Q-WB5glsvE-yQTfIpz3vsDrNJkmLTC-A4epd8nmw5PfTy4IvKvaqWZEDkV-m4NJFM6pYwX1UZVsSYIKscbtvAlal_sSoBCQbvs1AW9_PbwFo_I4BrXkxMkplLVU_Y8yGyygDabTKsqkiW0Dj67qvTYlvAf5uS7UDfR1rB6_2c5BKsRW195lQlQu8&__tn__=*NK-R)
/

\-

[<u>\#البورتفوليو</u>](https://www.facebook.com/hashtag/%D8%A7%D9%84%D8%A8%D9%88%D8%B1%D8%AA%D9%81%D9%88%D9%84%D9%8A%D9%88?__eep__=6&__cft__%5b0%5d=AZWhv_57pMbs8VRZx8tkVQF8Kmj7t4D_Q-WB5glsvE-yQTfIpz3vsDrNJkmLTC-A4epd8nmw5PfTy4IvKvaqWZEDkV-m4NJFM6pYwX1UZVsSYIKscbtvAlal_sSoBCQbvs1AW9_PbwFo_I4BrXkxMkplLVU_Y8yGyygDabTKsqkiW0Dj67qvTYlvAf5uS7UDfR1rB6_2c5BKsRW195lQlQu8&__tn__=*NK-R)

\-

أو سابقة الأعمال

\-

حضرتك ما تكتبليش سي في 10 صفحات تقول لي انتا خرّيج إيه
وبتحبّ صيد الأسماك ولّا لأ

\-

ملحوظة /

المفروض لو هتعمل سي في يكون عدد صفحاته عبارة عن صفحة
واحدة عن كلّ 10 سنين خبرة

يعني لو عندك 10 سنين خبرة - يبقى السي في بتاعك صفحة
واحدة - لو 20 سنة - يبقى صفحتين - وهكذا

\-

وأنا كنت عامل السي في بتاعي كده بالمناسبة - صفحة
واحدة

صورة البوست هيّا السي في بتاعي في فترة من الفترات

\-

فبقول لك - ما تعملّيش سي في

\-

أمّال اعمل إيه ؟!

إعمل بورتفوليو

\-

يعني أنا مش عاوز اعرف انتا خرّيج جامعة إيه سنة كام بتقدير
إيه

ولكن عاوز اعرف سابقة أعمالك

\-

عشان كده - كلّ مشروع تشتغل فيه - خد منّه صورة - أو أيّ ذكرى
منّه يعني

وبالذكريات دي - إعمل ألبوم ذكرياتك

ألبوم الذكريات ده - هوّا البورتفوليو

\-

طبعا مش المقصود صور بمعنى صور - ولكن - توثيق للإنجازات -
بأيّ طريقة

\-

يعني مثلا ساعات تدخل مطعم تلاقيه معلّق ع الحيطان صور
الناس المشاهير اللي كلوا عنده - ده بورتفوليو

\-

أنا مثلا بروح استشارات لمصانع فباخد صور جنب الحاجات
المميّزة فيها - وبانشرها على الصفحة هنا - وبجمّعها عندي في فولدر استعدادا
إنّي أنزّلها على الموقع

بجهّز مثلا إنّي أصوّر فيديوهات قصيرة من المصانع اللي اتنفّذت
بناءا على دراساتنا - أو الشركات اللي عملت لها استشارات

\-

فالبورتفوليو أقوى بكتير جدّا من السي في

\-

لو انتا مصمّم ميكانيكيّ مثلا - خد صور من التصميمات المميّزة
بتاعتك

يا سلام لو تاخد صور لي في الورش وانتا بتشرف على تنفيذ
تصميماتك

أو صور للاسطمبات اللي نفّذتها - ويا ريت لو وهيّا راكبة على
المكنة - أو يا ريت كمان لو تصوّر جنبها المنتج بتاعها

\-

أنا بالنسبة لي 5 صور زيّ دي - أفضل من سي في 5
صفحات

\-

[<u>\#ثانيا</u>](https://www.facebook.com/hashtag/%D8%AB%D8%A7%D9%86%D9%8A%D8%A7?__eep__=6&__cft__%5b0%5d=AZWhv_57pMbs8VRZx8tkVQF8Kmj7t4D_Q-WB5glsvE-yQTfIpz3vsDrNJkmLTC-A4epd8nmw5PfTy4IvKvaqWZEDkV-m4NJFM6pYwX1UZVsSYIKscbtvAlal_sSoBCQbvs1AW9_PbwFo_I4BrXkxMkplLVU_Y8yGyygDabTKsqkiW0Dj67qvTYlvAf5uS7UDfR1rB6_2c5BKsRW195lQlQu8&__tn__=*NK-R)
/

\-

[<u>\#البروبوزال</u>](https://www.facebook.com/hashtag/%D8%A7%D9%84%D8%A8%D8%B1%D9%88%D8%A8%D9%88%D8%B2%D8%A7%D9%84?__eep__=6&__cft__%5b0%5d=AZWhv_57pMbs8VRZx8tkVQF8Kmj7t4D_Q-WB5glsvE-yQTfIpz3vsDrNJkmLTC-A4epd8nmw5PfTy4IvKvaqWZEDkV-m4NJFM6pYwX1UZVsSYIKscbtvAlal_sSoBCQbvs1AW9_PbwFo_I4BrXkxMkplLVU_Y8yGyygDabTKsqkiW0Dj67qvTYlvAf5uS7UDfR1rB6_2c5BKsRW195lQlQu8&__tn__=*NK-R)

\-

مش البروبوزال بتاع العيال السيكي ميكي

البروبوزال في البيزنس معناه - حضرتك متقدّم لوظيفة - أو
حضرتك متقدّم لك حدّ طالب وظيفة

فلو سمحت خد الشغلانة البسيطة دي اعملها لنا - ونقيّمك على
أساسها

\-

إنتا مثلا محاسب - فهنعطيك نموذج من بيانات شركتنا تعمل له
قوايم ماليّة مثلا

\-

إنتا باريستا - طب اعمل لي واحد كابتشينو لاتيه فرابيه
بالسليحليه

\-

ما تحلفليش إنّك خرّيج جامعة البنّ العالميّة فرع
البرازيل

كبّاية قهوة مظبوطة منّك هتوفّر كتير - عليك وعليّا

\-

أفتكر من حوالي 10 سنين كنت باتكلّم مع صاحب مصنع اسطمبات
إنّي مصمّم اسطمبات فريلانس

كنت شغّال في شركة والشركة ليها ورشة جنب مصنع الاسطمبات ده
( شركتنا ما كانتش بتعمل اسطمبات بالمناسبة - لعدم تعارض المصالح
يعني )

\-

فصاحب مصنع الاسطمبات قال لي ( طب خد الطبق ده
ارسمه )

فقلت له ( فيه فيشة هنا ؟ )

قال لي فيه فيشة هناك اهي - وسابني ومشي

\-

رحت فتحت اللاب ووصّلته ع الفيشة - وحطّيت اللاب على برميل
صاج مقلوب - ورسمت الطبق - ورسمت اسطمبته

\-

فات حوالي ربع أو نصف ساعة - وصاحب المصنع رجع

قلت له اتفضّل دي رسمة الطبق - ودي الاسطمبة بتاعته ( طبعا
بشكل تقريبيّ - لكن الفكرة كانت متحقّقة )

فالراجل قال لي لا يبقى كده هات الطبق ده بقى ( كان طبق
بسيط ) وعطاني أطباق تانية كانت أصعب شويّة بحيث ارسمها وارسم
اسطمباتها

\-

فده معنى البروبوزال

\-

لكن - انتبه انّك يتطلب منّك بروبوزال لشغل يزيد عن شغل يوم
مثلا

\-

يعني ما ينفعش شركة مقاولات تطلب منّك تصمّم لها برج
يعني

ممكن يطلبوا منّك تحسب لهم حسابات قاعدة خرسانيّة
مثلا

لكن مش هتصمّم لهم العمارة كلّها - دا ما يبقاش
بروبوزال

\-

البروبوزال بالكتير يكون شغل يوم - بحيث لو اترفض - يبقى
ما حدّش اتظلم

\-

فكده معانا واحد مقدّم لنا بورتفوليو عن أعماله
السابقة

واختبرناه في نموذج عمل سريع وعمله بكفاءة

هل دا يقارن بحدّ مقدّم سي في ؟!!

\-

سواءا ليك كمتقدّم للوظيفة - أو ليك كصاحب شركة - أكيد
البورتفوليو والبروبوزال أقوى وأسرع وأصدق مليون مرّة من السي في

\-

نروح للبند
[<u>\#ثالثا</u>](https://www.facebook.com/hashtag/%D8%AB%D8%A7%D9%84%D8%AB%D8%A7?__eep__=6&__cft__%5b0%5d=AZWhv_57pMbs8VRZx8tkVQF8Kmj7t4D_Q-WB5glsvE-yQTfIpz3vsDrNJkmLTC-A4epd8nmw5PfTy4IvKvaqWZEDkV-m4NJFM6pYwX1UZVsSYIKscbtvAlal_sSoBCQbvs1AW9_PbwFo_I4BrXkxMkplLVU_Y8yGyygDabTKsqkiW0Dj67qvTYlvAf5uS7UDfR1rB6_2c5BKsRW195lQlQu8&__tn__=*NK-R)
/

\-

[<u>\#فترة_التدريب</u>](https://www.facebook.com/hashtag/%D9%81%D8%AA%D8%B1%D8%A9_%D8%A7%D9%84%D8%AA%D8%AF%D8%B1%D9%8A%D8%A8?__eep__=6&__cft__%5b0%5d=AZWhv_57pMbs8VRZx8tkVQF8Kmj7t4D_Q-WB5glsvE-yQTfIpz3vsDrNJkmLTC-A4epd8nmw5PfTy4IvKvaqWZEDkV-m4NJFM6pYwX1UZVsSYIKscbtvAlal_sSoBCQbvs1AW9_PbwFo_I4BrXkxMkplLVU_Y8yGyygDabTKsqkiW0Dj67qvTYlvAf5uS7UDfR1rB6_2c5BKsRW195lQlQu8&__tn__=*NK-R)

\-

عمليّا هيّا مش تدريب - هيّا كمان ( تجريب )

\-

يعني - الشخص اللي كان رائع في ( الماضي ) - وده بان في (
البورتفوليو )

وهو رائع في ( الحاضر ) - وده باين في ( البروبوزال
)

نضمن منين إنّه ( هيظلّ ) رائع في ( المستقبل )

\-

وهنا تيجي فترة التجريب

\-

3 شهور من العمل في ظروف العمل الطبيعيّة في الشركة

\-

رقم 3 شهور ده مهمّ

\-

أيّ حدّ في أوّل شهر بيبقى تمام

تاني شهر بيبتدي ينظر حوله - وينظر لنفسه - ويقول المكان
ده مناسب ولّا لأ

تالت شهر - لو هيزمزء - هيزمزء هنا

\-

فما تقدرش تحكم حكم تامّ على حدّ قبل شغل 3 شهور

\-

الملحوظة الأهمّ بقى !!

\-

إنّه لازم ظروف العمل اللي يشتغل فيها المتدرّب تكون هيّا
ظروف العمل الطبيعيّة اللي هيكمّل فيها

\-

يعني !

ما ينفعش تعطيه مرتّب أقلّ من اللي هيتعيّن عليه - بحجّة إنّه
في فترة تدريب

\-

ليه ؟!

عشان ممكن الراتب ده يكون غير كافي ليه - فيقول لنفسه (
لمّا اتثبّت - هاخد مرتّب كافي )

فيصبر ويكمّل

فييجي يتثبّت - يكتشف إنّ الراتب الأصليّ غير كافي هوّا
كمان !!

\-

فيبتدي يزمزء بعد ال 3 شهور - في الوقت اللي انتا هتكون
فيه معتمد عليه بشكل كامل - ويكون اتثبّت وبقى فيه عقد وليلة كبيرة

\-

عشان كده - فرغم إنّك هتشغّله في ظروف العمل الطبيعيّة - لكن
لا تعطيه عمل طويل المدى - لإنّه متوقّع يسيبك - أو تمشّيه في المرحلة دي -
فما تفتحش معاه شغلانة طويلة

\-

وطبعا فترة التدريب ما بيتمضاش فيها عقد - فحضرتك كمتقدّم
لوظيفة - ما تمضيش عقد قبل 3 شهور

وقانون العمل بيسمح بده بالمناسبة

يعني ما يقولّكش لازم تمضي عقد عشان قانون العمل - فتيجي
تمضي عقد وانتا لسّه مش عارف نظام الشركة - تيجي عاوز تمشي بعد شهر
يضايقوك

\-

يبقى كان الصحّ إنّه يشتغل على سبيل التدريب 3 شهور

ياخد فيهم راتبه الحقيقيّ من أوّل يوم

بحيث لو مش هيكفّيه - يعرف من الأوّل - فيسيب الشركة

أو يكلّمنا نزوّد ه - فنقبل - أو نرفض - فنمشّيه - واحنا لسّه
لم نتورّط في علاقة عمل عميقة

\-

فدول ال 3 طرق الأفضل لإجراء عمليّة التوظيف

\-

بعيدا عن الطريقة المعتادة بتاعة السي في - لا شافوا له
سابقة أعمال - ولا اختبروه

ويوم ما يشغّلوه - يقوموا مدخّلينه في الشغل على طول -
ويعطوا له راتب أقلّ في الأوّل - فييجي يزمزء بعدين - وعكّ العكّ يعني

\-

أخيرا

طاب أنا حديث تخرّج وما عنديش بورتفوليو

يبقى تجاوز الخطوة دي عادي - وممكن تستعيض عنها بمشروع
تخرّجك مثلا - أو أنشطتك الطلّابيّة خلال فترة الجامعة

\-

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWhv_57pMbs8VRZx8tkVQF8Kmj7t4D_Q-WB5glsvE-yQTfIpz3vsDrNJkmLTC-A4epd8nmw5PfTy4IvKvaqWZEDkV-m4NJFM6pYwX1UZVsSYIKscbtvAlal_sSoBCQbvs1AW9_PbwFo_I4BrXkxMkplLVU_Y8yGyygDabTKsqkiW0Dj67qvTYlvAf5uS7UDfR1rB6_2c5BKsRW195lQlQu8&__tn__=*NK-R)
