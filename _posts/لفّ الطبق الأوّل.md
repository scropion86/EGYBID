---
layout: post
title: "لفّ الطبق الأوّل.md"
date:   2024-07-21T00:00:01+03:00
author: "Mahmoud"
category: "9 - نصائح عن بناء المصانع"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWelBFi5doHKcqiVKklNv0erdm62ZTE1Izdri7bG4_lspiqxkPT0CdqnuP7P1XG-4UoEOJhUfqlKXOGy2OnRjzuIvDELYDqufAJKanTwHfAYsvzw6Ok01SsaeGsSa33ymrDiuIpPmGTKZhsQo8oyp6G0Ju4Vf4_eztPqXwte-0LWcopVVBLj_6fIHwIQvP081M&__tn__=*NK-R)

.

بتشوف في السيرك البلياتشو اللي بيلفف طبق على
عصاية

ويروح يعمل حاجة تانية

.

لو سمحت لو كنت بتخطط لمشروع عظيم

اعمل كده

.

اعمل مشروع بسيط يصرف عليك

بينما إنتا بتخطط للمشروع العظيم

.

لو بتفكر تعمل أكبر مصنع موبيليا في العالم

والدراسة والتخطيط هتاخد سنة

لو سمحت افتح مصنع كراسي خرزان بتاعة القهاوي

يصرف عليك على ما تعمل مصنع الموبيليا

لكن مش هنقضيها تخطيط وإنتا بتصرف من لحمك الحي

.

لو بتفكر تعمل أكبر مصنع أجهزة منزلية في العالم

لو سمحت صنع كاتل شاي دلوقتي وبيعه

منه يصرف عليك

ومنه بتعرف السوق

بتتعامل مع التجار والموزعين

بتشوف الكيس هييجي منين والكرتونة هتيجي منين والسلك بفيشة
هييجي منين

واقعد خطط سنة بقى وادرس براحتك

بس عندك على التوازي cash cow

بتحلب وتجيب فلوس تصرف عليك

.

لو بتفكر تبني عمارة

وبتجري في تراخيص الأرض

شغل الأرض دلوقتي باركنج وهات سايس يشرف عليها

على ما تبقى تطلع التراخيص وتخلص التصاميم الهندسية
والشعوذة دي

.

اعمل زي البلياتشو في السيرك

اللي بيدور طبق ويروح يشوف هيعمل إيه

وكل شويه يرجع يدي للطبق دفعة عشان يفضل يلف
