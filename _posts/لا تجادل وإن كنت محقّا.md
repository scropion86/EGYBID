---
layout: post
title: "لا تجادل وإن كنت محقّا.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
من الأحاديث اللي بتاخد وقت على ما تقدر تنفّذها - حديث ترك
الجدل وإن كنت محقّا !!

يعني ازّاي أكون على حقّ واسكت !! وازّاي ده يكون عليه ثواب
؟!

أسيب الباطل شغّال - وآخد ثواب ؟!

\-

والحديث ده يتفهم منّه أكتر من حاجة

\-

[<u>\#أوّلها</u>](https://www.facebook.com/hashtag/%D8%A3%D9%88%D9%91%D9%84%D9%87%D8%A7?__eep__=6&__cft__%5b0%5d=AZW5bV9M2P3cNBCpMTPP2cdBUHXSR9lQlsZNeo3SKzenGkaHkYYjozF5QjCV5Gpxw4zpe-Vx_IAnKDV3ItUO8Uw1GjepSr4_CLTYBAlP4ptpMwSw5-zzEyh1p0gAWmqxdONEgNzMh8ZGYyK8ByeA2JCzqSwsAOC6vDwccC61mL8PfOXLlF8emQscY6VkMRbO0b18XW0j_lH6fIEjOqYqag8L&__tn__=*NK-R)
/

\-

إذا كنت عارف إنّ اللي قدّامك هيجادل عن الباطل بتاعه
متعمّدا

فهنا من واجبك إنّك تترك الجدال عن الحقّ بتاعك - لإنّه كده
كده اللي قدّامك هيقعد يهري ويجيب كلام من الشرق والغرب عشان يثبت بيه
باطله

فـ في الآخر هيكون جدالك لا طائل منه غير تضييع
وقتك

\-

ويكون واجبك في الحالة دي بسّ لو فيه ناس بتسمعكم - إنّك
توضّح الموضوع للناس - مش للي انتا بتجادله - والناس بعد كده براحتها تتّبع
اللي هيّا عاوزاه

بسّ انتا تبقى عملت اللي عليك تجاههم - مش تجاه اللي انتا
بتجادله

لكن ما تفتحش الباب لجدال طويل ممكن الطرف الآخر يرمي فيه
كلام يفتن بيه الناس أصلا !!

\-

[<u>\#الحالة_الثانية</u>](https://www.facebook.com/hashtag/%D8%A7%D9%84%D8%AD%D8%A7%D9%84%D8%A9_%D8%A7%D9%84%D8%AB%D8%A7%D9%86%D9%8A%D8%A9?__eep__=6&__cft__%5b0%5d=AZW5bV9M2P3cNBCpMTPP2cdBUHXSR9lQlsZNeo3SKzenGkaHkYYjozF5QjCV5Gpxw4zpe-Vx_IAnKDV3ItUO8Uw1GjepSr4_CLTYBAlP4ptpMwSw5-zzEyh1p0gAWmqxdONEgNzMh8ZGYyK8ByeA2JCzqSwsAOC6vDwccC61mL8PfOXLlF8emQscY6VkMRbO0b18XW0j_lH6fIEjOqYqag8L&__tn__=*NK-R)
/

\-

لو الحقّ بتاعك لا يتعارض مع باطل من الطرف الآخر - ولكنّه
يتعارض مع حق أقلّ منه

\-

يعني مثلا هنقول إنّ صدور الفراخ فيها بروتين أكتر من أوراك
الفراخ

فاللي قدّامك بياكل أوراك - فتقول له على فكرة الصدور فيها
بروتين أكتر

\-

هنا نقول لك - ما تفتحش الموضوع ده أصلا - ما فيش داعي
منّه - ولا من الجدال فيه

\-

ليه ؟!

لإنّ النقاش ده - ممكن يوغر صدر الطرف الآخر - يضايقه منّك -
فمن العقل إنّك ما تفتحش الموضوع ده أصلا

\-

وانتصارك في الجدل هنا مش هينقذ الكوكب - ولا حتّى هينقذ
صحّة الطرف الآخر - هوّا فقط هيثبت إنّك بتفهم أحسن منّه - فهوّا هيزعل
منّك

\-

فممكن تكون على الحقّ فعلا - وتترك الحقّ بتاعك - طالما اللي
قدّامك على حقّ بردو - ولكنّه حقّ أقلّ من الحقّ بتاعك

\-

فلان بيحبّ يصيّف في اسكندريّة مثلا - ما تقعدش تتجادل معاه
إنّ مرسى مطروح أحسن من اسكندريّة

ممكن هوّا ما عندوش عربيّة يروح بيها مرسى مطروح - لكنّه مش
هيقول لك كده - وهيقعد يدافع عن إنّه بيروح اسكندريّة لإنّه بيحبّها ولإنّها
الأفضل والأجمل

بينما هوّا قاعد طول النقاش بتحز في نفسه إنّك عشان انتا
عندك عربيّة يعني عارف تروح بيها مرسى مطروح تقوم تتنطّط عليّا

\-

فلان بيذكر ذكر ما من أذكار الصباح والمساء مثلا - وفيه
أذكار أعلى منه أجرا - سيبه يذكر اللي هوّا حافظه ومتعوّد عليه

دا لو انتا عارف إنّ الشخص دا مسكين ويا دوب عارف الذكر ده
بالعافية

ما تلغبطلوش دماغه - ممكن يحاول يحفظ الجديد ما يعرفش -
يزعل - أو يترك الأذكار أصلا

\-

لكن لو لقيته طالب علم ومجتهد - قولهوا له

\-

لو قال لك بسّ انا بشوف الذكر بتاعي أعظم أجرا - يبقى قول
له الله يتقبّل منّك - وما تجادلش معاه إنّه قال العالم الفلاني والشيخ
الفلانيّ إنّ الذكر الفلانيّ هو أعظم الأذكار - طالما هوّا فتح باب الجدال
واشتشعرت منّه إنّه حابب يجادل

\-

أخيرا

نذكر قول ابن تيمية رضي الله عنه

ليس العاقل الذي يعلم الخير من الشرّ

وإنّما العاقل الذي يعلم خير الخيرين - وشرّ الشرّين

\-

أخيرا

في البيزنس بنقول

إكسب جدلا - واخسر عميلا !

\-

دع الجدال - وإن كنت محقّا
