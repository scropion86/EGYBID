---
layout: post
title: "القناعات الثابتة"
date:   2024-04-10T00:00:01+03:00
author: "mahmoud"
category: "علم نفس البيزنس"
tag: "علم نفس البيزنس"
---


كتبت بوست قبل كده إنّك لازم توصل لمرحلة يكون عندك فيها
قناعات ثابتة

ما ينفعش تفضل طول عمرك عايش مع الكلام الحمّصيّ

الكلام اللي هوّا كلّ شيء نسبيّ - وممكن المتبرّجة تكون قلبها
أبيض من جوّا

وتاجر المخدّرات ممكن يكون أحسن منّك عند ربّنا

وحسنيّ مبارك ممكن يدخل الجنّة عادي

ما هو أصلو له ما له وعليه ما عليه




المرحلة دي أنا بسمّيها (
[<u>\#مرحلة\_عدم\_الأكادة</u>](https://www.facebook.com/hashtag/%D9%85%D8%B1%D8%AD%D9%84%D8%A9_%D8%B9%D8%AF%D9%85_%D8%A7%D9%84%D8%A3%D9%83%D8%A7%D8%AF%D8%A9?__eep__=6&__cft__%5b0%5d=AZWe-8v9syuWO2sW8pmTpMTJ73thGCxCv6NHTk0hqy7U9MS1fyNiyR_z1Y1Mp8I_Pqvm8sisZ3tkiNAtKAJmdkuhrkXf--pa2YhOQrhYdG-Fw4KdBsJF1adZhj-zRLKtm75RSxooXAC5x7q2Vp6qoj60Dbaffm2jbdchorAamTEGwN3D9T-aijUCxNaRy59SWuc&__tn__=*NK-R)
)

اللي هوّا كلّ شيء ممكن يكون عادي - أو مش عادي - أو ممكن ما
يكونش




قلت إنّ حضرتك لازم تخرج من المرحلة دي بأسرع وقت

وإنّ المرحلة دي متصمّمة ليك عشان تفضل عايش فيها طول
عمرك

فتفضل تلفّ في دايرة مفرغة - لحدّ ما تموت وتريّحنا




أمّال عاوز يبقى عندك وعي وليك رأي وتقرفنا

دانتا شويّة شويّة تطالب بالدكروماطيّة والمسخرة والكلام
الفارغ ده

ما هي ظاطت بقى




موضوع زيّ نصباية هوج بول من الأمثلة على الموضوع ده

المفروض حضرتك كنت أوّل ما تسمع عنّه تقول ( دا نصب )

عرفت منين ؟!

ما عرفتش

هوّا نصب

اللي بعده




وصاحبك اللي يقول لك مش يمك...

تقوم عامل له بلوكّ

بلا براز يا راجل - إحنا لسّه هنفكّر




هيطلع لك المحنّكين يقولوا ما ينفعش نحجر على الرأي والرأي
الآخر

ولازم ننظر للموضوع من كلّ اتّجاهاته

ورأيك صواب يحتمل الخطأ - ورأي غيرك خطأ يحتمل
الصواب

دول اعمل لهم بلوكّ




يعني انتا عاوزني يبقى عندي رأي صواب يحتمل الخطأ - واسيبه
واروح لرأي خطأ يحتمل الصواب !!

إنتا مدرك انتا بتقول إيه ؟!

يعني انتا حافظ كلمتين عمرك ما فكّرت فيهم - وجاي تفحمني
بيهم يعني !!!

مش تعقلوا الكلمة قبل ما تقولوها




الحياة أقصر بكتير من اللفّ في الدوائر المفرغة دي




وعلى رأي كتكوت أبو الليل لمّا قال

لاااع ما عفكّرش - آني ما عفكّرش خلاص - الموضوع ديه آني
شلتو من دماغي

يا عمّ حاول تفكّر

مش شغّااااال آني - مش شغّااال
