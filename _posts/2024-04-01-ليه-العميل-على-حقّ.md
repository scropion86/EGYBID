---
layout: post
title: "ليه العميل على حقّ"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


معظم الناس اللي بيعترضوا على موضوع ( العميل على حق ) .
بيعترضوا ظنا منهم إننا بنقول لهم اخسىروا فلوس عشان تكسبوا العميل
!!

.

احنا بنقول ( إكسبوا العميل عشان تكسبوا فلوس )

إحنا مش بنرضي العميل حبا فيه . إحنا بنرضيه عشان يهمنا
الفلوس اللي وراه

إنتا بتكسب العميل عشان تكسب من وراه فلوس . وعشان موضوع
تكسب العميل ده . فممكن في السكة تخسر فلوس

ما عادي

.

ما انتا بتعمل إعلانات بتصرف عليها ( بتخسر فلوس ) عشان
تكسب العميل

بتعمل مقر شركة فخم بتصرف عليه ( بتخسر فلوس ) . عشان تكسب
العميل

بتعين موظفين خدمة عملاء وبتدفع لهم مرتبات . ( بتخسر فلوس
) . عشان تكسب العميل

.

فاحنا لما بنقول لك تخسر فلوس . مش قصدنا إنك تخسر فلوس .
إحنا قصدنا تعتبر خسارتك دي من مصروفات التسويق

.

إنتا فاتح البيزنس عشان الفلوس . مش عشان العميل

بدليل . إن لو فيه دواء مطلوب لعلاج العميل ده . والدواء
ده غير مجدي اقتصاديا . مش هنصنعه . وهنسيب العميل يموت عادي . الله
يرحمه

.

فانتا كل شغلك هدفه الوحيد إنك تكسب فلوس . ومن ضمن شغلك
إنك بتصرف على التسويق . ومن ضمن مصاريف التسويق إنك ممكن تخسر خسارة
مباشرة

.

لما بنقول لك إقبل منتج مرفوض من العميل واعطيه منتج جديد
بداله ببلاش مثلا . فدي خسارة مباشرة أهي

.

إحنا بنقول لك دي مش خسارة . بنقول لك دا جزء من مصروفاتك
التسويقية

وهتلاقي مردوده مكسب أكتر من اللي خسرته
