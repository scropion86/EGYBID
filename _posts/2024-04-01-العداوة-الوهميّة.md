---
layout: post
title: "العداوة الوهميّة"
date:   2024-04-10T00:00:01+03:00
author: "mahmoud"
category: "علم نفس البيزنس"
tag: "علم نفس البيزنس"
---


[<u>\#العداوة\_الوهمية</u>](https://www.facebook.com/hashtag/%D8%A7%D9%84%D8%B9%D8%AF%D8%A7%D9%88%D8%A9_%D8%A7%D9%84%D9%88%D9%87%D9%85%D9%8A%D8%A9?__eep__=6&__cft__%5b0%5d=AZWmgQMIU1r2Vfv3MndCt-Ab9d-gBEILXd3rfyPPzEYksprAzl_T7nX1g7f1LJESEURzuyYqz7_k5IrpO3D1zm70w8I-R41uSZjMu9Vqh5U6f7T1JEdQgImE6bckWmhYKW6ErQnGK7zXcHCQoYMgIBD1fdEtyECV3Ho5rrHt1V_rtg&__tn__=*NK-R)

.

اتكلمنا قبل كده عن المعارك الوهمية

معركة بتخوضها مع نفسك عشان تثبت لفلان إنك جامد

ما يتحرق فلان !!

.

خلينا نتكلم النهارده عن العداوة الوهمية

.

من أكبر الصفات اللي بتساعد الرجال على الاستمرار في
الحياة . هي إنهم بيقدروا ينسوا عداواتهم

النساء مش كده . تلاقيها فاكرة إن اختك يوم الخطوبة بدل ما
تبص لها كده . بصت لها كده

يا شيخة

أنا مش فاكر إننا اتخطبنا أصلا

.

نسيان العداوات بيساعد الرجال على النجاح في
البيزنس

وهنا أنا باتكلم عن العداوات الحقيقية

لكن البوست بيتكلم عن حاجة تانية !!

ألا وهي العداوات الوهمية

.

كمثال

كان ليك فلوس عند فلان . وكلها عليك . دي عداوة
حقيقية

بقول لك انساها . ولو طلب منك يتعامل معاك تاني . وافق .
وخد احتياطاتك . اعرف صاحبك . وعلم عليه

ولو ظهر قدامك فرصة فيها خير ليه . كلمه وقول له
عليها

أنا شخصيا باعمل كده

.

مش دا الموضوع بردو

الموضوع إنك ممكن أساسا تكون ما حصلش عداوة بينك وبين فلان
. وتقوم انتا صانع عداوة وهمية !!

.

كمثال

كتير ناس تكلمني . عاوزين نعمل دراسة

ونقعد في جلسة تعارف . وبعدين يروح وينسى

.

لو أنا في الحالة دي صنعت عداوة مع فلان بناءا على إنه ضحك
عليا أو ضيع وقتي . دي تبقى العداوة الوهمية اللي باتكلم عنها

.

لدرجة إني بقيت بنبه على النقطة دي في نهاية جلسات
التعارف

بقول للعميل بشكل صريح . غيب سنة . سنتين . ١٠ سنين .
وكلمني عادي . هتلاقيني متخلص من آفات المجتمع المريض بتاعنا

مش هقول لك مثلا ( إنتا فين يا راجل . عاش مين سمع صوتك .
أمال ضيعت وقتنا معاك من سنة ليه لما مش هتشتغل ) مش هتسمع مني كلام
النسوان ده

.

ضروري أنبه على النقطة دي لإن فيه عميل هيكون مستعد يشتغل
بعد سنة . بس هيتخيل إني صنعت عداوة معاه عشان بقاله سنة ما كلمنيش

.

[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWmgQMIU1r2Vfv3MndCt-Ab9d-gBEILXd3rfyPPzEYksprAzl_T7nX1g7f1LJESEURzuyYqz7_k5IrpO3D1zm70w8I-R41uSZjMu9Vqh5U6f7T1JEdQgImE6bckWmhYKW6ErQnGK7zXcHCQoYMgIBD1fdEtyECV3Ho5rrHt1V_rtg&__tn__=*NK-R)

دي اسمها
[<u>\#العداوة\_الوهمية</u>](https://www.facebook.com/hashtag/%D8%A7%D9%84%D8%B9%D8%AF%D8%A7%D9%88%D8%A9_%D8%A7%D9%84%D9%88%D9%87%D9%85%D9%8A%D8%A9?__eep__=6&__cft__%5b0%5d=AZWmgQMIU1r2Vfv3MndCt-Ab9d-gBEILXd3rfyPPzEYksprAzl_T7nX1g7f1LJESEURzuyYqz7_k5IrpO3D1zm70w8I-R41uSZjMu9Vqh5U6f7T1JEdQgImE6bckWmhYKW6ErQnGK7zXcHCQoYMgIBD1fdEtyECV3Ho5rrHt1V_rtg&__tn__=*NK-R)

انتبه ليها . واحذر منها
