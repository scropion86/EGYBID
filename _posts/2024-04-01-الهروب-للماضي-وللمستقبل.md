---
layout: post
title: "الهروب للماضي وللمستقبل"
date:   2024-04-10T00:00:01+03:00
author: "Mahmoud Marzouk"
category: "علم نفس البيزنس"
tag: "علم نفس البيزنس"
---


[<u>\#علم\_نفس\_البيزنس</u>](https://www.facebook.com/hashtag/%D8%B9%D9%84%D9%85_%D9%86%D9%81%D8%B3_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZWur2Sufl1udiEcDkKRW8_C0vRy1tF50QdwmMOOBazGNwcFLL4M_VFov4Ik9-Of0BoAkBV2kkroDO2J804nUmmA5IQ5lCPw3SXuIuc4Mx4P5HiHaHkES7S5w4j1R_PhaO7XCbWKOmAst9plsYk1eysdM3itmRsKBhMGLtJ5NeSCqw&__tn__=*NK-R)

.

كتبت بوست عن ميكانيزم من ميكانيزمات الدفاع الذاتي

وهو ميكانيزم الهروب للماضي

.

ما بتصنعش ليه ؟!

أصل الصناعة كانت ناجحة في الستينات

.

فكده هوا دافع عن نفسه إنه مش ما بيصنعش عشان هوا
فاشل

هوا ما بيصنعش عشان الصناعة كانت ناجحة في الماضي

.

مع إنها دلوقتي أكبر وأنجح ١٠٠ مرة

مش مهم

المهم يدافع عن نفسه

.

لكن !!

خليني أكلمك عن ميكانيزم دفاع ذاتي أصعب في الكشف من
ده

ألا وهو
[<u>\#ميكانيزم\_الهروب\_للمستقبل</u>](https://www.facebook.com/hashtag/%D9%85%D9%8A%D9%83%D8%A7%D9%86%D9%8A%D8%B2%D9%85_%D8%A7%D9%84%D9%87%D8%B1%D9%88%D8%A8_%D9%84%D9%84%D9%85%D8%B3%D8%AA%D9%82%D8%A8%D9%84?__eep__=6&__cft__%5b0%5d=AZWur2Sufl1udiEcDkKRW8_C0vRy1tF50QdwmMOOBazGNwcFLL4M_VFov4Ik9-Of0BoAkBV2kkroDO2J804nUmmA5IQ5lCPw3SXuIuc4Mx4P5HiHaHkES7S5w4j1R_PhaO7XCbWKOmAst9plsYk1eysdM3itmRsKBhMGLtJ5NeSCqw&__tn__=*NK-R)

.

عارف حضرتك الأب اللي بيعلم إبنه أحسن علام

بيحفظه قرآن

بيدربه على فنون الدفاع عن النفس

.

بتعمل كده ليه يا سعادة الأب ؟!

عشان أعد الجيل اللي هيحرر الأقصى

.

أهو ده هروب للمستقبل !!

.

الأب ده نفسه مش بيحفظ قرآن ولا بيمارس رياضة
قتالية

لكنه بيهرب من مسؤوليته الشخصية من خلال إنه يرحل
المسؤولية دي للمستقبل

ويختار لنفسه الدور الأسهل والأقل جهدا . ألا وهو دور
المربي للجيل القادم

.

وييجي الجيل القادم يربي الجيل اللي بعد القادم

والجيل البعد القادم يربي الجيل اللي بعد بعد بعد
القادم

ويفضل الأقصى محتل ل ١٠٠ جيل قدام !!

.

ويفضل كل جيل من أجيالنا مرتاح نفسيا لإنه عمل اللي عليه
وربى أبناءه كويس عشان يبقوا هما يحرروا الأقصى بقى

.

واجه مسؤوليتك الشخصية بنفسك

وانتبه لعقلك الباطن بدل ما يغفلك
