---
layout: post
title: "كسل النشطاء"
date:   2024-04-10T00:00:01+03:00
author: "Mahmoud Marzouk"
category: "مرزوقيات"
tag: "المفاهيم"
---


من عيوب النشاط . الشعور بالكسل !!!

يا راجل ؟!

هههههههههههه

.

لو إنتا شخص نشيط جدا . طبيعي إنك تحس إنك شخص كسول

.

لو إنتا شخص فعال ومنجز . طبيعي إنك تحس إنك ( ما بتعملش
حاجة )

.

السبب هو ( اختلاف المعايير )

.

الشخص الطبيعي بيكون فاتح في مهمة واحدة . وشغال

.

إنتا بتكون فاتح في ١٠ مهام بشكل متوازي

أنجزت ٥ . وشغال في ٣ . وفيه اتنين متأخرين

.

فإنتا نسبة إنجازك ٥٠ ٪ فقط

ومسحول بين ٣ مهام مفتوحين مع بعض

وحاسس بالذنب في مهمتين

.

فحابب أقول لك

.

أولا /

إنتا شخص فعال ومنجز . بلاش تجلد نفسك

.

ثانيا /

اقبل شغل جديد عادي . إننا تقدر تفتح في ٢٠ مهمة بدل ال
١٠

.

ثالثا /

رتب جدولك إن نسبة إنهاء الشغل القديم تساوي نسبة فتح شغل
جديد

يعني

ركز على ( الإنهاء )

بيقولوا

stop starting new jobs

and

start ending old jobs

.

وأنا بقول لك ( مش شرط )

الشرط هو إنك زي ما بتفتح شغل جديد خلص شغل قديم
بالتوازي

.

رابعا /

لو إنتا مش من اللي شغالين في ١٠ مهام

هيا مهمة واحدة . وحاسس إنك كسول . فانتا كسول فعلا .
الكلام ده مش ليك
