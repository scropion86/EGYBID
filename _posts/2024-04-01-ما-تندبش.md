---
layout: post
title: "ما تندبش"
date:   2024-04-10T00:00:01+03:00
author: "mahmoud"
category: "علم نفس البيزنس"
tag: "علم نفس البيزنس"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXmX47lHTl0M5EMK9YcdrVOLpgVFUAVkAHKXitPgAiYVZ1kjG2ZDn5G_dsKnZLqJgpZH0gYmVDg2vlMrc0cG6PWC-cbTnzF3-ag3KH14DzGSYhFlw-eslTH3T982CICvWDZd9SsAq9Me_Gcy3vonrLVdImsLkGug7SuDGxNC7TSqDLoMm5IHXdRt6MtUcVTbtg&__tn__=*NK-R)




[<u>\#ما\_تندبش</u>](https://www.facebook.com/hashtag/%D9%85%D8%A7_%D8%AA%D9%86%D8%AF%D8%A8%D8%B4?__eep__=6&__cft__%5b0%5d=AZXmX47lHTl0M5EMK9YcdrVOLpgVFUAVkAHKXitPgAiYVZ1kjG2ZDn5G_dsKnZLqJgpZH0gYmVDg2vlMrc0cG6PWC-cbTnzF3-ag3KH14DzGSYhFlw-eslTH3T982CICvWDZd9SsAq9Me_Gcy3vonrLVdImsLkGug7SuDGxNC7TSqDLoMm5IHXdRt6MtUcVTbtg&__tn__=*NK-R)




ناس كتير يكون شغّال في مجال معيّن - ويعرف إنّ مجال تاني
بيكسب أحسن

فيقعد يندب

شوف الناس اللي واكلاها والعة

مش احنا اللي بنطلّع أرباح بالملّيم - دا لو طلّعنا




شوف حضرتك

كلمة أبرك من جرنان




أوّلا /

هل المجال التاني ده بيكسب كده فعلا

ولّا اللي ما يعرفش يقول عتس




اتأكّد الأوّل - إزّاي - ب 100 طريقة - المهمّ تتأكّد




ما تقعدش تقول مثلا المطاعم بتكسب 1000 %

آه ممكن - وممكن لأ

اقعد مع صديق مخلص شغّال في عمق المطاعم واسأله - خلّيه يفصّل
لك الموضوع من لغاليغه

لإنّ ممكن تكتشف إنّهم مش بيكسبوا 1000 % ولا حاجة - همّا
زيّهم زيّك - يبقى خلاص إنسى الموضوع ده




ثانيا /

لقيتهم فعلا بيكسبوا 1000 %

فالسؤال التاني هو ( هل حضرتك تقدر تعمل تغيير مسار حياتك
للمسار ده ؟! )

يعني رقّاصة مثلا بتكسب 1000 %

هل حضرتك تعرف تشتغل رقّاصة - عندك حاجات تعرضها يعني وانتا
بترقص - ولّا ما عندكش ؟!

ما عندش - يبقى خلاص الضرب في الميّت حرام - حارق قلبك على
اللي بيكسب 1000 و 2000 % ليه - ما يكسبوا




واحد مترجم صينيّ مثلا بيكسب 1000 % - هل حضرتك مستعدّ تسيب
شغلك وتتفرّغ تتعلّم صيني وتبقى بتكسب 1000 % ؟!

لأ

يبقى خلاص - بتندب ليه




شركة مقاولات عملاقة راس مالها 100 مليار مليون دولار -
بتكسب 1000 %

حضرتك تقدر تعمل شركة زيّها ؟!

لأ

يبقى قاعد تحسب لهم ليه - ما الله يبارك لهم يا عمّ - همّا
بياخدوا حاجة من جيبك ؟!!!




وهنا ملحوظة

ما تقولش ما انا هافضل في المسار بتاعي - وأضيف له المسار
الفلانيّ - والسنة الجايّة يظهر لك مسار تالت - فتبقى عاوز تضيفه !!!

من ثبت نبت




لمّا تبقى ملياردير - وبتستثمر - مش بتبزنس - وقادر توزّع
دماغك على إدارة 10 مجالات

وفلوسك على تشغيل 10 مشاريع

ابقى اعمل كده




لو لسّه مانتاش كده - يبقى بصّ ف ورقتك وما تندبش وما تلتفتش
على اللي بيكسب 1000 و 100 ألف %




السؤال التالت /

أيوه أقدر أغيّر المسار الوظيفيّ بتاعي للمسار ده

يبقى حضرتك نفّذ من حالا

ما تقعدش تندب




أصل !

بسّ خلاص ما تكمّلش

مافهاش أصل

لو أصل ! يبقى السؤالين اللي فاتوا إنتا مجاوب على واحد
فيهم غلط




عندك ال 3 فلاتر دول

بالترتيب

1 - اتأكّد فعلا إنّ المجال ده بيكسب كام في الحقيقة

2 - شوف هل تقدر تبدأ المجال ده ولّا لأ

3 - ابدأ حالا




لو وقفت عند أيّ خطوة فيهم - يبقى انسى المجال ده خالص وما
ترجعش تندب عليه وبصّ في ورقتك واتمنّى الخير للناس
