---
layout: post
title: "عتبة المرحلة الثانية.md"
date:   2024-07-21T00:00:01+03:00
author: "Mahmoud"
category: "1 - مفاهيم مهمّة في البيزنس"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)

\-

[<u>\#عتبة_المرحلة_الثانية</u>](https://www.facebook.com/hashtag/%D8%B9%D8%AA%D8%A8%D8%A9_%D8%A7%D9%84%D9%85%D8%B1%D8%AD%D9%84%D8%A9_%D8%A7%D9%84%D8%AB%D8%A7%D9%86%D9%8A%D8%A9?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)

\-

حضرتك وانتا بتكبر - بتكون بتعافر عشان تنتقل من المرحلة
الأولى للمرحلة الثانية

لكن !!

أوّل ما هتدخل المرحلة الثانية - ويا دوبك لسّه بتقول
هييييييييييه - هتلاقي اتوبيس سياحيّ فاخر داخل عليك

\-

مرجع الموضوع ده - إنّ المرحلة الثانية محتاجة آليّات عمل
غير المرحلة الأولى

\-

يعني

إنتا بتكون متخيّل إنّك نجحت في المرحلة الأولى لإنّك جامد -
وانتا ما زلت جامد - فهتنجح في المرحلة التانية - عادي يعني

بينما الحقيقة إنّك نجحت في المرحلة الاولى - لإنّك
[<u>\#عندك_آليّات_المرحلة_الأولى</u>](https://www.facebook.com/hashtag/%D8%B9%D9%86%D8%AF%D9%83_%D8%A2%D9%84%D9%8A%D9%91%D8%A7%D8%AA_%D8%A7%D9%84%D9%85%D8%B1%D8%AD%D9%84%D8%A9_%D8%A7%D9%84%D8%A3%D9%88%D9%84%D9%89?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)

وعشان تنجح في المرحلة التانية- فانتا
[<u>\#محتاج_آليّات_المرحلة_الثانية</u>](https://www.facebook.com/hashtag/%D9%85%D8%AD%D8%AA%D8%A7%D8%AC_%D8%A2%D9%84%D9%8A%D9%91%D8%A7%D8%AA_%D8%A7%D9%84%D9%85%D8%B1%D8%AD%D9%84%D8%A9_%D8%A7%D9%84%D8%AB%D8%A7%D9%86%D9%8A%D8%A9?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)

\-

عشان تفهم الموضوع ببساطة - اعتبر إنّك بتنتقل من مجال -
لمجال تاني تماما !!

مش من مرحلة في مجال - لمرحلة تانية في نفس المجال

\-

خلّينا نضرب أمثلة /

\-

[<u>\#المثال_الأوّل</u>](https://www.facebook.com/hashtag/%D8%A7%D9%84%D9%85%D8%AB%D8%A7%D9%84_%D8%A7%D9%84%D8%A3%D9%88%D9%91%D9%84?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)
/

\-

حضرتك عندك مطعم - ونجحت في مرحلة اختراق السوق - وداخل في
مرحلة الانتشار - وزباينك بدأت تزيد

\-

إنتا كنت في الأوّل بتطبخ بنفسك - وبتدير بنفسك - ماسك
الحسابات يعني

لمّا المطعم كبر - ما بقيتش فاضي تطبخ - وبقيت متفرّغ
للحسابات - فجودة الأكل ضربت !!

\-

الحقيقة إنّك دخلت مرحلة جديدة تماما - محتاجة منّك تكون
شاطر في
[<u>\#إدارة_الطبّاخين</u>](https://www.facebook.com/hashtag/%D8%A5%D8%AF%D8%A7%D8%B1%D8%A9_%D8%A7%D9%84%D8%B7%D8%A8%D9%91%D8%A7%D8%AE%D9%8A%D9%86?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)

\-

[<u>\#المثال_الثاني</u>](https://www.facebook.com/hashtag/%D8%A7%D9%84%D9%85%D8%AB%D8%A7%D9%84_%D8%A7%D9%84%D8%AB%D8%A7%D9%86%D9%8A?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)
/

\-

حضرتك كنت بتدير حساباتك بشيت إكسيل - وشركتك كبرت - فبقيت
مش قادر تدير الحسابات بشيت إكسيل

\-

طب جرّب نظام محاسبيّ

لأ - هوّا شيت الإكسيل - ولن أرضى بغير شيت الإكسيل
بديلا

\-

[<u>\#المثال_الثالث</u>](https://www.facebook.com/hashtag/%D8%A7%D9%84%D9%85%D8%AB%D8%A7%D9%84_%D8%A7%D9%84%D8%AB%D8%A7%D9%84%D8%AB?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)
/

\-

حضرتك لمّا كانت بتحصل مشكلة في الإنتاج - وترجع لك مرتجعات
طلبيّة من كلّ 10 طلبيّات - كنت بتقعد مع العمّال تشوفوا المشكلة فين
وتصلّحوها

\-

دلوقتي الإنتاج اتضاعف 10 مرّات - فعلى ما تقعد مع العمّال -
هتكون فيه 10 طلبيّات ضربوا في 10 مدن مختلفة في الجمهوريّة !!

وفيه ناس بتدوّر عليك دلوقتي - فالحق استخبّى لك ف
حتّة !!

\-

الموضوع يشبه إنّك تكون سايق العربيّة على 60 - وفردة كاوتش
تضرب

هل متخيّل إنّك لو سايق على 180 - وفردة كاوتش ضربت - هيكون
تعاملك معاها أسهل - لإنّك ماشي أسرع ؟!!

بأيّ منطق يعني ؟!

\-

طب هل حضرتك متخيّل إنّ نفس العربيّة اللي جابت 60 - تقدر
تجيب 180 ؟!

طب تقدر تجيبها بنفس الكفاءة ؟!

\-

طب هل نفس السوّاق اللي بيسوق على 60 - يقدر في يوم وليلة
يسوق على 180 ؟!

\-

العربيّة هيّا الشركة - والسوّاق هوّا حضرتك

\-

ما تتخيّلش إنّ انتقالك من المرحلة الأولى للمرحلة التانية
ما هو إلّا استمرار لنجاح المرحلة الأولى

بالعكس

الانتقال ده هو انتقال من مرحلة لمرحلة - كلّ مرحلة
مختلفة

إنتا مش مكمّل في المرحلة الأولى - إنتا
[<u>\#باديء_في_المرحلة_الثانية</u>](https://www.facebook.com/hashtag/%D8%A8%D8%A7%D8%AF%D9%8A%D8%A1_%D9%81%D9%8A_%D8%A7%D9%84%D9%85%D8%B1%D8%AD%D9%84%D8%A9_%D8%A7%D9%84%D8%AB%D8%A7%D9%86%D9%8A%D8%A9?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)

ويا تنجح فيها - يا تفشل فيها

\-

كلّ مرحلة لوحدها - ليها مقوّماتها لوحدها - وليها نتيجتها
لوحدها - إمّا نجاح وإمّا فشل

\-

بل بالعكس !!

فيه أسباب تخلّي نجاح المرحلة التانية - أصعب من نجاح
المرحلة الأولى

ألا وهي

\-

[<u>\#السبب_الأول</u>](https://www.facebook.com/hashtag/%D8%A7%D9%84%D8%B3%D8%A8%D8%A8_%D8%A7%D9%84%D8%A3%D9%88%D9%84?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)
/

\-

[<u>\#أفيون_المرحلة_الأولى</u>](https://www.facebook.com/hashtag/%D8%A3%D9%81%D9%8A%D9%88%D9%86_%D8%A7%D9%84%D9%85%D8%B1%D8%AD%D9%84%D8%A9_%D8%A7%D9%84%D8%A3%D9%88%D9%84%D9%89?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)

\-

نجاح المرحلة الأولى هيشتغل معاك كإنّه مخدّر - هيخلّيك
تتعامى عن مشاكل المرحلة الثانية الجديدة - وهيخلّيك تلقي باللوم على
العملاء !!

\-

يعني

عملاء المطعم همّا اللي بقوا وحشين - عشان ما بقوش بيعجبوا
بأكل المطعم - ما احنا طول عمرنا بنقدّم نفس الأكل ده والناس كانت
مبسوطة

\-

بينما في الحقيقة !! إنّك مش طول عمرك بتقدّم نفس الأكل ولا
حاجة

إنتا قبل كده كنت بتقدّم أكل كنت انتا اللي بتطبخه بنفسك -
دلوقتي بتقدّم أكل بيطبخوه الطبّاخين اللي شغّالين تحت إدارتك

\-

التعامل مع كمّيّات أكبر

سرعة تشغيل أعلى

حتّى نظام توريد مختلف - يعني كنت بتشتري من السوق المحلّيّ -
بقيت بتستورد

كلّ دي عناصر تخلّيني أقول لك انتا في مرحلة تانية - مش مكمّل
في مرحلة أولى

وبناءا عليه - إنتا محتاج فكر تاني - ونظام تاني

\-

باختصار - تاني - تخيّل إنّك نقلت من مجال - لمجال جديد - مش
من مرحلة لمرحلة تانية داخل نفس المجال

\-

حتّى الشكل القانونيّ - هيفرق معاك من مرحلة لمرحلة

يعني !

كنت قبل كده شغّال من غير ورق - فبتكسب 20 %

لمّا كبرت - اضطرّيت تشتغل بورق - فبقى بيتّاخد منّك ضرايب
مثلا - فربحك نزل ل 15 %

ففيه خسارة حصلت لك بمجرّد إنّك انتقلت من مرحلة لمرحلة !!
وانتا لسّه ما دخلتش في آليّات تشغيل ولا اختراعات

\-

[<u>\#السبب_الثاني</u>](https://www.facebook.com/hashtag/%D8%A7%D9%84%D8%B3%D8%A8%D8%A8_%D8%A7%D9%84%D8%AB%D8%A7%D9%86%D9%8A?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)
/

\-

[<u>\#استنفاذ_الطاقة</u>](https://www.facebook.com/hashtag/%D8%A7%D8%B3%D8%AA%D9%86%D9%81%D8%A7%D8%B0_%D8%A7%D9%84%D8%B7%D8%A7%D9%82%D8%A9?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)

\-

يعني !

إنتا على ما نجحت في المرحلة الأولى - كنت خلاص -
شطّبت

المرحلة الأولى عصرتك وخدت منّك كلّ طاقة وكلّ صبر وكلّ قدرة
على التحمّل والكفاح

فبتبقى داخل المرحلة التانية بتقول لها أبوس إيدك خلاص-
إسلكي معايا بسرعة عشان أنا ما فييش حيل لفرهدة

بينما المرحلة التانية أساسا عاوزة فرهدة أكبر !!!

\-

[<u>\#السبب_الثالث</u>](https://www.facebook.com/hashtag/%D8%A7%D9%84%D8%B3%D8%A8%D8%A8_%D8%A7%D9%84%D8%AB%D8%A7%D9%84%D8%AB?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)
/

\-

[<u>\#غياب_الدافع_والحافز</u>](https://www.facebook.com/hashtag/%D8%BA%D9%8A%D8%A7%D8%A8_%D8%A7%D9%84%D8%AF%D8%A7%D9%81%D8%B9_%D9%88%D8%A7%D9%84%D8%AD%D8%A7%D9%81%D8%B2?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)

\-

أنا بقول يا مترحرح لا تترحرح - فإنّ من ترحرح - راح

\-

نجاح المرحلة الأولى - بيخلّيك تريّح - فما بتقدرش تكمّل في
نجاح المرحلة الأولى

\-

في المرحلة الصفريّة - كنت حضرتك أشفور مكحرت - مفلّس
يعني

فكان عندك كرباج بيلسوع ضهرك من ورا - كرباج الدافع - دافع
الفقر اللي بيزقّك من الخلف

وكان عندك الجزرة اللي متعلّقة قدّامك - جزرة الحافز - حافز
الثروة اللي بيشدّك للأمام

\-

نجحت في المرحلة الأولى - وبقيت باشا - فليه أستحمل قرف
المحاولة التانية ؟!!

\-

مش عاوز أقول فقدت الشغف - الحقيقة إنّك فقدت الدافع
والحافز

والدافع والحافز هنا هي أمور مادّيّة - دافع الفقر - وحافز
الثروة

لكن الشغف ده مش عارف يتصنّف فين في المادّيّات

\-

حتّى شغف النجاح أو الشهرة أو إثبات الذات بيكون اتحرق في
النجاح الأوّل

\-

معظم الناس بتتكلّم عن النقلة ما بين الصفر والواحد - حتّى
إنّ فيه كتاب اسمه ( من صفر لواحد )

لكن ما شفتش حدّ بيتكلّم عن النقلة من 1 ل 2 - رغم خطورتها
الشديدة !!!

\-

وفيه حكمة دايما بيقولوها - ألا وهي ( ليست المشكلة أن
تحقّق النجاح - ولكن المشكلة هي أن تحافظ عليه )

ودي حكمة خاطئة !!

فالحفاظ على النجاح أسهل بكتير من تحقيقه - المشكلة بتكون
في الهبوط اللي بيحصل للشخص نفسه - لكن مؤهّلات تحقيق النجاح الثاني متوافرة
أكتر بكتير من مؤهّلات تحقيق النجاح الأوّل

\-

والمقوّمات دي كتير - منها /

\-

[<u>\#المقوّم_الاوّل</u>](https://www.facebook.com/hashtag/%D8%A7%D9%84%D9%85%D9%82%D9%88%D9%91%D9%85_%D8%A7%D9%84%D8%A7%D9%88%D9%91%D9%84?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)
/

\-

[<u>\#الفلوس</u>](https://www.facebook.com/hashtag/%D8%A7%D9%84%D9%81%D9%84%D9%88%D8%B3?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)

\-

يعني انتا بعد النجاح الأوّل في المطعم - بتكون معاك الفلوس
اللي ممكن تشتري بيها السيستم - لكن المشكلة في دماغك الجزمة القديمة اللي
متمسّكة بشيت الإكسيل

\-

الحقيقة إنّك بتكون
[<u>\#خايف</u>](https://www.facebook.com/hashtag/%D8%AE%D8%A7%D9%8A%D9%81?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)
تسيب حاجة جرّبتها ونجحت معاك - وتروح لتجربة جديدة ما
تعرفش لسّه هتعمل معاك إيه

\-

[<u>\#المقوّم_الثاني</u>](https://www.facebook.com/hashtag/%D8%A7%D9%84%D9%85%D9%82%D9%88%D9%91%D9%85_%D8%A7%D9%84%D8%AB%D8%A7%D9%86%D9%8A?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)
/

\-

[<u>\#الموارد_البشريّة</u>](https://www.facebook.com/hashtag/%D8%A7%D9%84%D9%85%D9%88%D8%A7%D8%B1%D8%AF_%D8%A7%D9%84%D8%A8%D8%B4%D8%B1%D9%8A%D9%91%D8%A9?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)

\-

في النجاح التاني - بيكون حواليك الناس اللي تقدر تستفيد
بجهودهم - الطبّاخين

لكن انتا إمّا ما بتعرفش تدير - أو بتعرف - لكنّّك مش عاوز
تصقل المعرفة المبدئيّة اللي عندك بالتعلّم

\-

[<u>\#المقوّم_الثالث</u>](https://www.facebook.com/hashtag/%D8%A7%D9%84%D9%85%D9%82%D9%88%D9%91%D9%85_%D8%A7%D9%84%D8%AB%D8%A7%D9%84%D8%AB?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)
/

\-

[<u>\#شركاء_النجاح</u>](https://www.facebook.com/hashtag/%D8%B4%D8%B1%D9%83%D8%A7%D8%A1_%D8%A7%D9%84%D9%86%D8%AC%D8%A7%D8%AD?__eep__=6&__cft__%5b0%5d=AZW2k3lQn3PIAnE4YLYT_MUfM0tefBLNfIpKI1ax3_PEaNKM38SIfZe2RoLV9ggPHuaiJtL2g5woz6QOp0dqEHgO8apY0JieIgJkJkP_L1i6RR3_KY496DO2ULxBja22PRG8rFLuHXQMqiVQKi34uTcW7VCava5y6565vlgE1eLBBWLQVkmaajG7J2drZjdF6IM&__tn__=*NK-R)

\-

في النجاح الثاني - بتلاقي ناس بتقرّب منّك عشان تاخد من
نجاحك - وتضيف ليك

لكن المشكلة بتكون في الجزمة القديمة اللي متخيّلة إنّ
النجاح دا تاحي لوحتي - وما حدّش يقرّب منّي - ما حدّش عارف انا تعبت فيه قدّ
إيه !!

\-

ففي النجاح التاني - لو انتا بقيت شمس - هتلاقي نجوم كتير
حواليك عاوزه تكبّرك - عشان تكبر بيك

طب وماله - ما تيجو تكبّروني وأكبّركم

\-

بينما نفس الناس دول لو طلبت معونتهم في النجاح الأوّل - مش
هيعبّروك

دلوقتي همّا اللي بقوا بيعرضوا عليك خدماتهم - يعني هيسهّلوا
لك النجاح التاني - لكن انتا اللي متوجّس منهم

بل إنّ بعضهم ممكن يعرض عليك إنّه يساعدك مجّانا - لمجرّد إنّه
يتشاف جنب منّك !!

\-

فمقوّمات النجاح التاني متوافرة أكتر من مقوّمات النجاح
الأوّل

يعني المفروض إنّ تحقيق النجاح التاني يكون أسهل من تحقيق
النجاح الأوّل

لكن الفيصل هو الكلام اللي قلناه في البوست ده -
وهي

1 / الأسباب اللي تخلّي النجاح التاني مشروع مستقلّ تماما عن
النجاح الأوّل

2 / العوائق اللي تخلّي النجاح التاني صعب

3 / المقوّمات اللي تخلّي النجاح التاني سهل

\-

أخيرا !!

كل اللى فات كوم

والمشاكل اللي هتقابل الشركاء في تخطي عتبة المرحلة
الثانية مع بعض كوم تاني

.

يعني

زي ما الناس بتتخانق وقت الفشل . بيتخانقوا وقت النجاح
بردو . إنه يا ترى مين اللي صنع النجاح ده ؟!!

.

وممكن طرف يكون متخلص من مشاكل الانتقال من مرحلة لمرحلة .
لكن التاني مصاب بيها . فيكتف الأولاني معاه !!

.

الموضوع محتاج اهتمام كبير جدا

فاقرأ - وافهم - ونفّذ

والله يوفّقك لكلّ خير
