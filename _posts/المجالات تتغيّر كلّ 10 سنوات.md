---
layout: post
title: "المجالات تتغيّر كلّ 10 سنوات.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
بعيدا عن الهزار . كنت عاوز اكتب بوست عن الموضوع ده من
فترة . وانشغلت . والكوميك ده فكرني

.

أنا كتبت قبل كده إني بقسم الحياة لمراحل . مدتها ٥
سنوات

ممكن جدا حضرتك تقول إن دا أسلوبي الخاص . ودا مريحك على
كده . والناس مش ملزمة كلهم يعملوا زيك

ولا كل واحد يقدر يغير حياته خلال ٥ سنين

.

الحقيقة

والصدمة !!

إنك حتى لو مش بتتبع أسلوب دورة ال ٥ سنين بتاعتي

فالحياة هتطبق عليك أسلوب ( دورة ال ١٠ سنين )
بتاعها !!!!!

.

مش بمزاجك

غصب عنك

الحياة هتقلبك كل ١٠ سنين

مش بمزاجك

دا غصب عنك

.

حضرتك لو ظليت في نفس شغلانتك لمدة ١٠ سنين . هتكتشف الآتي
. أو واحدة من الآتي

.

١

حضرتك بقيت أضعف بدنيا من إنك تكمل في نفس الشغلانة

.

٢

فيه شباب جداد ظهروا مستعدين يشتغلوا بنصف راتبك

.

هيا مش كده بالظبط

هيا إن نصف راتبك كافي ليهم في بدايات حياتهم . لكن إنتا
التزاماتك هيا اللي تضاعفت

وراتبك زي ما هوا . لإنك ما زلت بتقدم نفس القيمة

.

وصاحب الشغل مش بيعطي الراتب على السن . هوا بيعطيه على
القيمة

إلا لو كنت في الحكومة . ودي ضعف الراتب فيها ضعيف
أصلا

.

٣

اكتشفت الحقيقة متأخر . جيت تنتقل لشغلانة أعلى . ما
عرفتش

الشغلانة الأعلى محتاجة معرفة زيادة إنتا ما اشتغلتش على
اكتسابها خلال ال ١٠ سنين

.

أنا بالنسبة لي لما حد بيبعت لي السي في بتاعه . والاقيه
خبرة أكتر من ١٠ سنين في مجاله . باعتبر إن دي محاولة فاشلة إني ألاقي له
شغل

.

أبسط تعليق من صاحب العمل . إن دا حد خلاص اشتغل ١٠ سنين
في المبيعات مثلا . فلازم ييجي عندي يشتغل مدير مبيعات . مش هينفع اشغله
مندوب مبيعات . ما عادش عنده طاقة . وأنا ما عنديش مكان فاضي لمدير
مبيعات

.

دا مهندس إنتاج خبرة أكتر من ١٠ سنين . دا لازم ييجي يمسك
مدير إنتاح . وأنا مش محتاج مدير إنتاج . ولا هوا هينفع يشتغل مهندس إنتاح
تاني

.

إنتبه الحقيقة دي

الدنيا هتقلبك كل ١٠ سنين

غصب عنك

مش بمزاجك

.

لو تقدر انتا تقلبها كل ٥ سنين يبقى أحسنت

ما تقدرش ؟ يبقى ما تعديش ١٠ سنين

وإلا هيا اللي هتقلبك

.

وافتكر مثال الضفدعة اللي حطوها في حوض فيه ميه

وبدؤوا يسخنوا الميه

.

في الأول الضفدعة قالت لما الميه تسخن هنط

مع الوقت سخونة الميه أنهكت الضفدعة . فما بقتش قادرة
تنط !!
