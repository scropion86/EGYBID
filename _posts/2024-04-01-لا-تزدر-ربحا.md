---
layout: post
title: "لا تزدر ربحا"
date:   2024-04-10T00:00:01+03:00
author: "mahmoud"
category: "إدارة الشركات"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWhR5e4Q8TuuAXoWSg43swwdAInWX7wPly4ZrhvmMJN-9weG0Djy07j-w-ZjBFq21u0fzA1q7p46yOKwYhUhgREPYUuv4w5bK9gBHCtX5vrPrxzIbdjAdN5mcaYvY6FgKrEVR79XfwF7KgidhYHxJAbV8RfBHx3n2rHXb_F8S9JEva4zSJKDhbds4UnGDp8UuM&__tn__=*NK-R)

.

لا تزدر ربحا

أي . لا تستقل به

.

تنسب هذه النصيحة لسيدنا عثمان بن عفان رضي الله عنه . ولا
تتأكد صحتها . إلا أن معناها صحيح

بالمناسبة . سيدنا عثمان بن عفان هو بمقاييس اليوم مليونير
أو ملياردير

.

بقالي يومين بفكر أصور فيديو معين

وبقول لنفسي . دا مشروع بعيد . مش متوقع حد يكلمك
عنه

.

المهم . صورت الفيديو . وخلال ساعات ألاقي حد بيكلمني عن
هذا المشروع من خارج مصر !! ومهتم بيه جدا !!

.

فتذكرت نصيحة . لا تزدر ربحا

.

مهما كان الربح قليل . أو بعيد . لا تستقل به

أنت لا تعلم أين الرزق

.

اجتهد

ارمي سنارة في البحر وسيبها . مش هتخسر حاجة

.

للأسف من أكبر أسباب تضييع الفرص . إنك بتسقط تفكيرك على
تفكير الناس !!

.

يعني

لو انتا ما بتحبش الشطة . وانتا طباخ . فتقوم ما تحطش شطة
في الأكل !! وتسقط تفضيلاتك الشخصية على الناس

.

لو انتا تاجر ملابس . فتشتري الملابس اللي على ذوقك
انتا !!

.

أنا من يوم ما بدأت موضوع دراسات الجدوى . بقيت اتلكك أدخل
أماكن أنا مش متعود عليها . أتلكك آكل في مطاعم غريبة . ألبس لبس غريب عني
. بمعنى آخر . بحاول أشوف السوق بعيون مختلفة . لإن دا جزء من شغلي

.

أحد أصحاب شركات المعدات الزراعية قال لي . في سنة من
السنين . جبت معدة غريبة . كانت تقريبا بتفرط الذرة من الكوز . أو بتفرط
اللب

تخيل المعدة دي عملت مبيعات عظيمة في السنة دي !!

وهوا كان جايبها ومش في باله إنها تعمل كده

.

عمرو دياب من أكبر أسباب نجاحه . إنه كان بيحاول يقدم كل
الألوان . فيقدم في نفس الألبوم أغنية رومانسية حالمة . وأغنية شبابية
راقصة . ولحن أسباني على لحن لاتيني على لحن شرقي قديم

.

طبعا ما بنعتبرش عمرو دياب نموذج . لكن الحكمة ضالة المؤمن
. وأنا باعتبره من أفضل الناس في نقطة تقديم ما يريد الجمهور أن يسمع .
وليس ما يريد عمرو دياب أن يغني

.

لا تحتقر تقديم قيمة صغيرة . فلعلها تكون صغيرة في نظرك
أنت . بينما هي كبيرة في نظر الناس . وهم ينتظرونها . وسيتلهفون عليها فور
توافرها

.

ولا تحتقر ربحا صغيرا . فلعل مرات تحصيله تتكرر مرارا
وتكرارا . فتصنع ربحا كبيرا
