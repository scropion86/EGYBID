---
layout: post
title: "احذر من وكلاء الماكينات"
date:   2024-04-10T00:00:01+03:00
author: "Mahmoud Marzouk"
category: "نصائح عن بناء المصانع"
tag: "نصائح عن بناء المصانع"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXBoX5JR12q8mJJB1z_pZ44sIXzQF3CamAqB7odkLGfpUgvjeY4JSLmqNYWe2R2_gWNh2cZ_3WL_57KeGqjLd77z0MOblXMTcSbV0rhtiXn0_A62sRNKezE7nJFDW4iwnZMpDxYvNcvwpazyTSW1cQbzRcIyZGDy3tMROTfMwcS_w&__tn__=*NK-R)

.

أكتر ٣ حاجات ممكن يعجبوك في وكيل ماكينات

هما أكتر ٣ حاجات بيخوفوني من وكيل الماكينات

.

وكيل لبراند مشهور قوي

وكيل شغال في كل أنواع الماكينات ( كشكول )

وكيل قديم قوي ومن جدود المجال

.

وكيل البراند المشهور قوي . هيدفعني فلوس مقابل
البريستيج

أنا مش هبيع بريستيج عشان أشتريه

.

وكيل كشكول . شغال في ١٠ أنواع ماكينات

هيحصل إيه لو اشتريت منه ماكينة وطلعت مقلب

ما هو ناجح في ٩ مجالات

.

صرخ بقى هيص زغرط نونو . إحنا بشوات ولا يفرق معانا كلامك
في حاجة

قول إننا أسوء وكيل في مصر . ولا يفرق معانا في
حاجة

.

وكيل قديم . جدو المجال

خلاص يا ابني . إحنا بعنا لما شبعنا

خد المكنة دي

طلعت فيها مشكلة . هيطنشك أصلا

إحنا تعبنا كتير يا ابني والله . ومش طالبة فرهدة

ما تتصلش بينا تاني وتقلق منامنا

.

أمال إنتا عاوز الوكيل مين ؟!

أنا عاوز الوكيل الناشئين

اللي عاوز يثبت نفسه

باختصار . الوكيل ( الزوجة التانية ) . اللي عندها كتير
تعطيه

.

الوكيل اللي بيكبر . وأنا بالنسبة له فرصة يكبر معايا .
وعلى حسابي . أنا موافق

يعني إيه على حسابي

يعني الوكيل اللي كل شوية ييجي يعمل لي صيانة . ويتصور
عندي . ويرفع الصور على صفحته

بيصيت نفسه . يصيتها . ويدلعني معاه

.

طبعا الوكيل القديم المشهور الكشكول لو اشتغل بضمير .
هيكون أفضل

لكن الإنسان بطبيعته لما بيشبع . بينقنق

.

إن الإنسان ليطغى أن رآه استغنى
