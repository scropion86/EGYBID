---
layout: post
title: "ما بعد المليار"
date:   2024-04-10T00:00:01+03:00
author: "mahmoud"
category: "إدارة الشركات"
---


بعد اعتقال صاحب شركة جهينة وسرقة شركته

كتبت إنّ البيزنس فيه دروس

لكلّ مرحلة دروسها




وحضرتك زيّ ما كنت ممكن تغلط في مشروع بمليون جنيه
فقط

ممكن تغلط في مشروع بمليار جنيه




وقلت - يا ريته كان استشارني - لا كان اتحبس ولا كان ابنه
اتحبس - ولا كانت زوجته اتقهرت عليه




وكان الردّ الطبيعيّ والمتوقّع من الناس ( وإنتا يعني اللي
هتنصح واحد شغّال في مليارات ؟! )

كنت موقّع الردّ - بسّ مش عارف ليه نفسي اتسدّت أكتب بوست
الشرح زيّ ما باعمل في العادة

حسّيت إنّ الناس يهمّها تردّ وخلاص - أكتر ما يهمّها تسكت
وتسمع - وخصوصا إذا كانت هتردّ بقلّة أدب - إيه المتعة اللي بيحسّوا بيها - مش
عارف




لكن

بعد وفاة زوجة صاحب الشركة بالقهر - رحمها الله - أو
بالقتل - أيّهما أقرب

رجعت حسّيت بالاستفزاز تاني إنّي أكتب البوست
التوضيحيّ

فخلّيني أكتب
[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZU-lG1nqGDdwKhdVSpAmCQmXUCRJvg_c9yErTNfw_omBPCY2xYZVSbB4k6GRp_ETqnkv5VPPyu_qM5a1ON3bil_jgc_6Anko89oXy1448AhM-RpiMPCbSNv-2he2A6QbCQGv9y_E25umkhBl8vW_aurXR-NVrrXpHZAGvr8j-2x0g&__tn__=*NK-R)




في مصر

أوّل ما ثروتك توصل 100 مليون

ابتدي قسّم شغلك على شركات كتير

وكلّ شركة مع شركاء كتير

بحيث ما حدّش يعرف يضطهدك لوحدك




كلّ ما ييجي يضطهدك من باب - يلاقي واقف جنبك 10 في الباب
ده

10 في الباب ده و 10 في الباب ده

ألاقي نفسي مطلوب منّي عشان أهاجمك - أهاجم 100 معاك - وكلّ
واحد في الـ 100 - جنبه 10

فأنا كأسد هسيب الفريسة دي - وهدوّر على فريسة تانية واقفة
لوحدها - مجهّزة نفسها ليّا




لو ثروتك قرّبت من المليار

وقتها اقسم أنشطتك على 10 دول

كلّ دولة ليك فيها 10 شركاء - وشقّة - وبتعيش فيها
شهر

وكلّ دولة خد جنسيّتها - واتنازل عن جنسيّة مصر




رحم الله الفقيدة - وأحسن عزاء عائلتها - وفكّ أسر الأبّ
والابن
