---
layout: post
title: "فوبيا التصدير.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZU0W0Z5WrnMiI0XfsR80d67Pz7gI-vswqRs3IzdLmyRl2HPUY0v6DRkiQBVUqity6IDan10kzE0AcmB7u4UmsA7JZcsRCR_rdHpRNXIHA6nDM1hKnOpf9uJREmZOOrvTM0i4xBVhZ__WILuTI-Td8TOyXTO3SpZfOKrzRgBPINJFTBjZJlBn1CdHrJ8Cvrymak&__tn__=*NK-R)

.

ناس كتير بتصرف نظر عن فكرة التصدير

لإنه بيقول لنفسه

وانا مين عشان اصدر ؟!

وهنافس ازاي في أسواق أوروبا وأمريكا ؟!

وانا يعني هاعمل منتج أجود من الصيني ؟!

.

الحقيقة إن الفكرة دي فكرة خيالية

هو حاجز نفسي فقط

.

حضرتك هتنافس في أسواق أفريقية

أو في دول عربية أقل اقتصاديا من مصر

.

بتصنع مراوح مثلا . مين قال لك هتصدرها لفرنسا

صدرها للكونغو الشعبية

.

من ميت غمر مثلا وبتصنع حلل . صدرها للكونغو الديموقراطية
. دي بلد ودي بلد . هههههههه

.

لكن لو عاوز تصدر لأوروبا أو أمريكا . يبقى العكس

ما تفكرش تصدر منتجات تكنولوجية لهم . هما مش ناقصين
تكنولوجيا

العكس هو الصحيح . صدر منتجات بدائية

زي الأغذية أو الملابس . طبعا بالمواصفات العالمية

.

المنتجات دي هما مش فاضيين يصنعوها هناك

زائد إنهم مش هيصرفوا عليها أجور عمالة بالدولار . بينما
أي عامل لا مؤاخذة جاهل في أي دولة لا مؤاخذة متخلفة ممكن يصنعها
لنا

.

لكن عمالنا دول متدربين . يبقى يصنعوا منتجات تكنولوجية
نكسب فيها كتير . فتبقى رواتبهم اللي بالدولار دي حلال عليهم

.

نرجع لموضوعنا

إنتا عقلك بيتصادم مع فكرة إنك مش هتعرف تصدر لأوروبا
وأمريكا

بقول لك دا حاجز مش حقيقي . هو حاجز نفسي فقط

لإنك أساسا مين قال لك تصدر لأوروبا وأمريكا ؟!!

.

الحاجز النفسي ده قد يكون سببه إننا رغم إننا دولة أفريقية
. إلا إننا كل معلوماتنا هي عن أوروبا وأمريكا !!

دائما بتشوف ماتشات أوروبية . أفلام أوروبية

فأول ما تتقال قدامك فكرة التصدير لدولة أجنبية . الدولة
الأجنبية اللي بتيجي في خيالك هي أوروبا وأمريكا

.

بينما عشرات الدول الأخرى اللي عقلك مش متبرمج عليهم ما
بيجوش على بالك

بينما هيا دي اللي فيها فرصتك أصلا . بس عقلك مش هيروح
لها

البعيد عن العين بعيد عن القلب

.

بالمناسبة

العقل بيميل لصناعة الحواجز النفسية وتقويتها

لإن الحاجز النفسي ده هيخليك ما تشتغلش

ولما ما تشتغلش هترتاح

وده المطلوب إثباته بالنسبة لعقلك الباطن

.

فتجاوز الحاجز ده

لو بتصنع أي منتج تكنولوجي ( منتج تكنولوجي ده يعني من أول
المعلقة . من أول السلك النحاس أو خرطوم الكهرباء ) دي منتجات
تكنولوجية

مش مقصود بمنتج تكنولوجي إنه يعني بروسيسور
كومبيوتر !!

فلو بتصنع منتجات زي دي . فقدامك عشرات الدول اللي تقدر
تصدر لها

.

العالم فيه حوالي ٢٢٠ دولة

لو هتصنف مصر على الميزان يعني . هتلاقي تحتها حوالي ١٠٠
أو ١٥٠ دولة

ال ١٥٠ دولة دول كلهم سوق ليك . وكلهم أقل منك
تكنولوجيا

.

كنا شغالين على دراسة لتصدير أجهزة منزلية لبعض الدول
الأفريقية

فكان من ملاحظات العميل إن المفروض الأجهزة تستحمل تشتغل
على ١٥٠ فولت !!

لإن الكهرباء هناك بتنزل لكده !!

.

فالفرصة كبيرة قدامك

إنتا بس عشان في كرب . فمتخيل إن ما فيش حد أكرب مننا في
الدنيا !!

هههههههه
