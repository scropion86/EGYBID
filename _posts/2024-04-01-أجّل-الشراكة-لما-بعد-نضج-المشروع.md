---
layout: post
title: "أجّل الشراكة لما بعد نضج المشروع"
date:   2024-04-10T00:00:01+03:00
author: "Mahmoud Marzouk"
category: "الشراكة"
tag: "الشراكة"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVLY7HVHctsWlZ8qOquDb9SrL0xcf0EnpHjQGA-jEZL7bjn_grkXHar7GRmM0aFuqTPHImjBXU4dU6JJowTxjS8qN8nirpbHXPcBKUvw7UGjc1YsFO8Cad3ZHIsEK7wcMmgXdPWsd7CmhkFjg3srMtPYcX0wsBdQdZClR8ivsnAiw&__tn__=*NK-R)

\-

أجّل الشراكة لما بعد نضج المشروع

\-

لو حضرتك عاوز تبدأ مشروع - وما عندكش مانع من الشراكة -
فانتظر على المشروع لحدّ ما ينضج - وبعدين دخّل الشريك

\-

ليه ؟!

\-

شوف حضرتك

لو معاك مليون جنيه مثلا

ودخّلت شريك في أوّل يوم في المشروع بمليون جنيه بردو

بقيت حضرتك ليك 50 % من المشروع - وحضرته ليه 50 % من
المشروع

\-

المشروع هنا هيتقيّم بقيمة أصوله فقط

يعني مثلا مصنع قيمته مليون جنيه جوّاه ماكينات قيمتها
مليون جنيه

فبقى المصنع بـ 2 مليون جنيه

\-

فحضرتك دفعت مليون - وبقى ليك 50 % من المشروع

\-

طيّب إيه الفرق لو صبرت على الشريك لبعد نضج المشروع

حضرتك هيبقى ليك 75 % من المصنع

\-

إزّاي ؟!

أقول لحضرتك

\-

إنتا معاك مليون

هات بيه المكن

وحطّه في مكان إيجار

واشتغل سنة أو سنتين

\-

بعد السنة أو السنتين المشروع مش هيتقيّم بقيمة
أصوله

مش هنقول دا مصنع بمليون جنيه

ما بتتحسبش كده

\-

هتتحسب وقتها بالقيمة السوقيّة للمصنع

باسم المصنع وقيمة العلامة التجاريّة بتاعته

بقائمة عملاء المصنع

\-

وقتها المصنع اللي فيه ماكينات بمليون جنيه - حضرتك هتقيّمه
ب 4 مليون جنيه

هتبيع للشريك ربع المصنع بالمليون جنيه اللي كان هيدفعهم
في اليوم الأوّل

ويبقى حضرتك ليك ثلاثة أرباع المصنع

\-

طبعا فيه نقاط تانية تؤيّد فكرة تأجيل دخول الشريك لما بعد
نضج المشروع

لكن دا أهمّها
