---
layout: post
title: "الأرنب.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
من العجائب !!

إنّ حدّ يقول لي أنا عاوز اعمل مشروع - وما فيش معايا غير 5
مليون جنيه - بسّ دول تحويشة العمر !!

\-

مش العجيب إنّ حدّ معتبر ال 5 مليون جنيه تحويشة العمر -
الواحد بقى بيسمع أرقام عملت له بلادة من الناحية دي

حاجة كده زيّ مسرحيّة عادل إمام لمّا كانت بتقول له ( الخابور
بربع )

أنا سمعت بودني واحد بيقول للتاني ( ما جاتش على نصّ مليون
جنيه )

ههههههههه

\-

لكن مش دا الموضوع

الموضوع هو

إزّاي حضرتك فضلت تحوّش في فلوس لحدّ ما بقوا 5 مليون
جنيه

المفروض حضرتك من أوّل مليون كنت تحوّل لمجال الاستثمار بدلا
من الإدّخار

\-

المفروض حضرتك لمّا بتجمّع المليون الأوّل - المليون ده زيّ
الفحمة اللي بتولّعها على البوتوجاز - بتصبر عليها لحدّ ما تولع - وبتصرف
عليها غاز

لكن اللي بعد كده - الفحم الباقي يعني - حضرتك هتحطّ في
وسطه الفحمة اللي ولعت دي - وهتسيبه يولّع بعضه ببعضه

هوّا ده الاستثمار

\-

لكن تخيّل واحد ولّع الفحمة الأولى على البوتوجاز

وبعدين خد الفحم كلّه بقى فحماية فحماية - وقعد يولّعه على
البوتوجاز !!!
