---
layout: post
title: "رحيم وذكيّ"
date:   2024-04-10T00:00:01+03:00
author: "Mahmoud Marzouk"
category: "إدارة الشركات"
---


السلام عليكم

أثناء قراءتي لكتاب

شركات أنشأت لتبقى

( علي أساس إنّي بانتقل حاليا من مرحلة كيف يفكّر
الأغنياء

لمرحلة كيف تنجح الشركات )

\-

المهمّ

أحد الفصول في الكتاب بيتكلّم عن سياستين موجودتين في
الشركات الناجحة

ألا وهما سياسة ( الربح أوّلا ) وسياسة ( الربح
ثانيا )

النوعين من الشركات عندهم هدف الربح

لكن الفرق بينهم هوّا يا تري الربح ده ييجي الأوّل وتتحرق أيّ
حاجة تانية

ولا يا تري المبادئ تيجي الأوّل وبعدين الربح

\-

الكتاب بيقول إنّ الشركات الأكثر نجاحا

هيّا الشركات اللي الربح بييجي فيها بعد المبادئ
والقيم

لكنّه ما بينفيش إنّ الشركات اللي بتهدف للربح فقط بتنجح
بردو

لكن الكتاب مهتمّ مع النجاح بالاستدامة

يعني مهمّ إنّك تنجح - لكن الأهمّ هوّا إنّك تفضل ناجح

\-

وبيربط ده بشكل كبير بعقيدة مؤسّس الشركة والمدراء اللاحقين
له

ومن هنا استنتجت الشكل البسيط اللي في الصورة بتاعة المقال
ده

ألا وهو إنّ المديرين ممكن يكونوا واحد من أربعة

\-

مدير رحيم وذكي

وده بيطلّع لنا شركة هدفها الاوّل إرساء القيم النافعة
والمبادئ السامية

وبعد كده تحقيق الربح

\-

مدير قاس وذكي

وده بيهمّه جمع المال فقط

بغضّ النظر عن أيّ ابن \*\*\* \*\*\*\* تاني

\-

مدير رحيم وغبيّ

وده بيكسب حبّ الناس

بسّ للأسف بيقفل الشركة بعد فترة ويشرّد الناس اللي كسب
حبّهم

\-

مدير قاس وغبيّ

وده ما بيلحقش يكسب ولا يخسر

\-

فلو عاوز تجمع خيري الدنيا والآخرة

وتفوز بحبّ الناس وبالأرباح الماديّة أيضا

خلّيك من النوع الرحيم الذكيّ

فإنّ الله كتب الإحسان علي كلّ شئ

وما دخل الحلم في شئ إلا زانه - وما نزع من شئ إلا
شانه

\-

في أوّل كومنت تجدون رابطا لكتاب شركات أنشأت لتبقي

\-

وفي الكومنت التاني تجدون رابطا لفيديو بعنوان - كتب
البيزنس

هتفهموا منّه يعني إيه الجملة اللي قلتها في الأوّل

بتاعة الانتقال من مرحلة كيف يفكّر الأغنياء

لمرحلة كيف تنجح الشركات

\-

أخيرا

اللي هيطلب منّي أذكر له رقم الصفحات

اللي فيها الكلام اللي في البوست ده هاعمل له بلوك

اللي مش عاوز يتعلّم ما يلزمناش

\-

واللي هيقول لي ( ما هو الربح مهمّ بردو ) هاعمل له
بلوك

أصحاب الفهم الحدّيّ ما يلزموناش

\-

واللي هيقول لي ( وفين الرحمة في كلامك الأخير ده )

هاعمل له بلوك

أنا قلت رحيم وذكيّ - مش رحيم وغبيّ
