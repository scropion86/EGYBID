---
layout: post
title: "الطيّب والشرّير.md"
date:   2024-07-21T00:00:01+03:00
author: "Mahmoud"
category: "5 - إدارة الشركات"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWAkLe-e9M-CMo1bxUJo4pgsCLcoAW66ab-M4Y3JdfEK3511mZLtZSYyLJqc55wli4USnRpz0lwkUSv8Sc3WQtJ3kg2BcD2JRaqLDrxr6vjqejYdxbs6ufQDBLRU2hCB6vsn1a-Iqg5vhCKc_tEd7ISCTq1sSLfTSzvC_AVuCl_fhvxdlJgu2l82qYLCyp4EPs&__tn__=*NK-R)

\-

من التكنيكات الشائعة جدّا في الإدارة - وفي التفاوض -
تكنيك اسمه

good boy and bad guy

يعني الطيّب والشرّير

\-

ببساطة

حضرتك صاحب الشركة - حضرتك هتبقى ال good boy

وتجيب مدير ابن سيّدة غير نظيفة - وده يبقى ال bad
guy

\-

ينزل المدير يدوّر الضرب في ولاد السيّدة غير النظيفة اللي
تحت

يشبحهم

يخلّيهم يحفّروا في الأرض في الشغل - ياكلوا النجيلة

ويخصم لهم نصّ الشهر

\-

وتيجي إنتا آخر الشهر كـ good boy

تقوم لاغي الخصومات - وعاطي العيال دي مكافآت

وتقول لهم عمل فيكوا إيه ابن السيّدة غير النظيفة ده

إيه يا فتحيّ - أنا جايبك مدير ولّا بلطجّي يا فتحيّ - كده
زعّلت الكتاكيت الأمامير حبايبي وحبايب الشركة

أنا بحنذرك

إوعى تزعّل حدّ من الموظّفين تاني

دول ولادي يا فتحي

ولادي يا فتحي

عارف يعني إيه ولادي

طب عارف يعني إيه يا فتحيّ

\-

يبدأ الشهر الجديد - وينزل فتحيّ يفخلمكشخفتاسسنايس ولاد
السيّدة التي تمارس الجنس دول تاني

من يوم 1 ليوم 29 في الشهر عذاب مستمرّ

وأبقى سيّدة لو حدّ منكوا خد ربع مرتّبه حتّى

\-

وتيجي حضرتك آخر الشهر تعطي العيال مرتّباتها عادي - وتطبطب
عليهم وتنيّمهم في سراويرهم

\-

كانوا بيعملوها معانا في كلّيّة الظبّاط الاحتياط

قائد لوا الطلبة العميد أشرف كان ماشي في الكلّيّة طول
النهار اللي يشوفه عنده رجلين يعطيه حبس - وآه لو شاف مناخيرك مخرومة - دوّر
ع السجن

شاف واحد معاه كيس شيبسي - صرّخ فيه - وقال له افتح الكيس -
افتح الكيس

الواد يا عيني ازبهلّ - وفتح الكيس

قال له مبروك كسبت أسبوع حبس

\-

وييجي اللوا الهياتميّ مدير الكلّيّة يوم الأربع العصر نعمل
العرض قدّامه

يقول إيه الجمال والحلاوة والطعامة دي أقسم بالله

العيال دي حلوة قوي يا حاجّ أشرف

كما كنت جزاءات

( يعني إلغاء كلّ الجزاءات اللي قائد لوا الطلبة قاعد
يوزّعها على اكياس الشيبسي طول الأسبوع دي )

\-

فاحنا كنّا طول الأسبوع بنسفّ رمل الكلّيّة خوفا من العميد
أشرف

يقول لك طالب الاحتياط دا كتكوت - تحطّه ع الأرض يجري -
تحطّه ع السرير ينام

إحنا اتعلّمنا ( معتادا مارش ) دي نظريّا فقط - لكن كان كلّه
( سريعا مارش يا وحوش ) - ( سريعا مارش يا أبطال ) - طب ما فيش معتادا مارش
يا كباتن ؟!

يعني ناس مدوّرة ع الميس ( ع المطعم يعني ) - يدوّروا
بالسريعة ليه ؟!

هيّا الترابيزات هتجري من مكانها

وكان وقت الأكل يقول لك اشتغل - يعني كل - حتّى الأكل كان
بيعاملوه على إنّه شغل

\-

دي نظريّة الطيّب والشرّير في الإدارة

نيجي للتفاوض بقى

\-

داخلين نتفاوض على حاجة

ما ينفعش تروح لوحدك - ما هو يا هتوافق يا هترفض

\-

روحوا اتنين

وما ينفعش تروحوا الإتنين وإنتوا أمامير - هيتّاكل عليكوا
عيش

ولا تروحوا إنتوا الاتنين قافشين - هتبوظ البيعة

\-

طب نعمل إيه ؟!

نروح واحد طيّب - وواحد شرّير - good boy & bad guy

الشرّير يفضل طول الجلسة يقمّص - ومش عاجبه أمّ البيعة دي -
إحنا بنتسرق يا وائل

وائل يدخل يعطّف ويلطّف - ويقول بسّ اهدى يا فتحي - دي ناس
حلوة وجميلة - وهتكرمنا في السعر

\-

فالبائع ما يبقاش قادر يقفل البيعة ويمشي من غير
اتّفاق

لإنّ وائل قاعد يغريه طول القعدة - وناقص يعرّي له كتفه وهوّا
قاعد - أو يلاعبه برجله من تحت الترابيزة

ولا يبقى البائع قادر يقفش عليكوا ويخشّب وشّه - خايف من
فتحيّ - دا مجنون يا عمّ - أنا ممكن أقفش عليه يقلع عليّا الحزام

\-

فالبائع هنا لازم يوصل لحلّ وسط -لكن لو حاولت توصّله لحلّ
وسط بالعادي مش هتعرف

\-

أو ممكن يسيب الجلسة وياخد وائل في قوضة في آخر الطرقة -
بقول لك إيه يا وائل - ما تمشّي البيعة دي

أنا نفسي أمشّيها والله يا باشا - بسّ أديك شايف فتحيّ - عامل
زيّ الكلب المسعور - دانا ياللي انا شريكه خايف منّه

\-

ففي الغرفة المجاورة وائل هياخد عرض تخفيض جيّد جدّا -
البائع ما كانش يقدر يعلنه على الطاولة في الغرفة الرئيسيّة - لإنّ دي هتبقى
إهانة لكرامته - هيبقى اتهزم أمام فتحيّ

لكنّه ممكن ينهزم أمام وائل في غرفة مجاورة في الظلام - حيث
يمكنه أن يقدّم التنازلات مع حفظ ماء الوجه

\-

[<u>\#الإدارة_فنّ</u>](https://www.facebook.com/hashtag/%D8%A7%D9%84%D8%A5%D8%AF%D8%A7%D8%B1%D8%A9_%D9%81%D9%86%D9%91?__eep__=6&__cft__%5b0%5d=AZWAkLe-e9M-CMo1bxUJo4pgsCLcoAW66ab-M4Y3JdfEK3511mZLtZSYyLJqc55wli4USnRpz0lwkUSv8Sc3WQtJ3kg2BcD2JRaqLDrxr6vjqejYdxbs6ufQDBLRU2hCB6vsn1a-Iqg5vhCKc_tEd7ISCTq1sSLfTSzvC_AVuCl_fhvxdlJgu2l82qYLCyp4EPs&__tn__=*NK-R)

[<u>\#مش_عنّ\_عنّ</u>](https://www.facebook.com/hashtag/%D9%85%D8%B4_%D8%B9%D9%86%D9%91_%D8%B9%D9%86%D9%91?__eep__=6&__cft__%5b0%5d=AZWAkLe-e9M-CMo1bxUJo4pgsCLcoAW66ab-M4Y3JdfEK3511mZLtZSYyLJqc55wli4USnRpz0lwkUSv8Sc3WQtJ3kg2BcD2JRaqLDrxr6vjqejYdxbs6ufQDBLRU2hCB6vsn1a-Iqg5vhCKc_tEd7ISCTq1sSLfTSzvC_AVuCl_fhvxdlJgu2l82qYLCyp4EPs&__tn__=*NK-R)
