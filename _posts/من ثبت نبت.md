---
layout: post
title: "من ثبت نبت.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWQ3adM_5tlvm3a0XZIlGB27MOUqPpEXkLKzpP4burg05PVQoVca18pNTmiL7bCr9Oasi7NpPJk1-i44i7_-lva_84bidMZuxUHJ91Klc0SL9sui-dQEHu-W6hj1JTt3esQX5YpNl7MC2jDtpWoXe81rA00JBeGkFS6-sTKA3_o9A&__tn__=*NK-R)

.

آخر اليوم

سواق الترلة . وسواق التاكسي . كلاهما هيشعر بنفس
الإرهاق

.

المجهود واحد بين المشروع الصغير والكبير

الفرق في المسؤولية

لكن المجهود واحد

.

فموضوع المسؤولية ده محتاج منك فقط تكون شخص محترم بينك
وبين نفسك . راجل يعني

لو كنت كده . يبقى ما تهربش من المشروع الكبير عشان
مجهد

الصغير هيجهدك بنفس القيمة . لكن الربح أقل طبعا

.

وما تفكرش تعمل مشروع صغير . ولما الأمور تتيسر معاك .
تبقى تنقل لمشروع كبير

من ثبت نبت

امسك خط المشروع الكبير من الأول . واثبت

.

وما تفكرش إنك لما هتتعلم المقالب في المشروع الصغير .
هتنجو منها في المشروع الكبير

هيا نفس العلقة هتاخدها في كل مجال هتبدأه . كل مجال وليه
علقته الخاصة

فخد العلقة مرة واحدة في مجال واحد وهوا صغير . وهوا بيكبر
مش هتاخدها تاني

الضرب في المشاريع مؤلم قوي . صعب تتحمله مرتين

.

ما تتنططش

من ثبت نبت

اعمل نموذج صغير من المشروع الكبير . ومع الوقت
كبره

.

لكن المشروع الصغير هيبدأ صغير . ومش هيكبر بعد كده . هوا
صغير من الأساس

الفرخة مهما تأكلها . مش هتكبر لحد ما تبقى ديك
رومي !!

.

Think BIG

Start small

Act NOW
