---
layout: post
title: "خطأ المجموعات الاستثماريّة المتكاملة.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZV8WJkeU3e-XSTDAIhBu9YdSBGLR4yTHX_gdvDx9xA2MVm3sOqv3Y2IRek-mw5EoIn6ZyfUfeInztvQzUHKfKYu8e2yzdWjEB6gRpRFy-1qXEtzrT6o_R1n1qlULvKhOBY4p0c_X0fHgAU2TYHMw3C8l5ksIYM9i0NJy0mVPQ-8FkNWhLS-bZMzUUD5bWp_rFKI4HOaZ7xh8P4mdfvecklC&__tn__=*NK-R)

.

[<u>\#المجموعات_الاستثمارية_المتكاملة_خطأ</u>](https://www.facebook.com/hashtag/%D8%A7%D9%84%D9%85%D8%AC%D9%85%D9%88%D8%B9%D8%A7%D8%AA_%D8%A7%D9%84%D8%A7%D8%B3%D8%AA%D8%AB%D9%85%D8%A7%D8%B1%D9%8A%D8%A9_%D8%A7%D9%84%D9%85%D8%AA%D9%83%D8%A7%D9%85%D9%84%D8%A9_%D8%AE%D8%B7%D8%A3?__eep__=6&__cft__%5b0%5d=AZV8WJkeU3e-XSTDAIhBu9YdSBGLR4yTHX_gdvDx9xA2MVm3sOqv3Y2IRek-mw5EoIn6ZyfUfeInztvQzUHKfKYu8e2yzdWjEB6gRpRFy-1qXEtzrT6o_R1n1qlULvKhOBY4p0c_X0fHgAU2TYHMw3C8l5ksIYM9i0NJy0mVPQ-8FkNWhLS-bZMzUUD5bWp_rFKI4HOaZ7xh8P4mdfvecklC&__tn__=*NK-R)

.

ناس كتير من اللي بتكبر في البيزنس بتاعها . بيتوجهوا
لفكرة ( المجموعة الاستثمارية )

.

يعني يبقى مثلا كان عنده مزارع فراخ . نشاطه كبر ما شاء
الله . قام عامل مصنع علف

نشاطه كبر أكتر . قام عامل مجزر دواجن

فيعمل مجموعة . ويحس بالمجد

.

كان عنده مزارع زيتون . نشاطه كبر ما شاء الله . قام عامل
مصنع مخلل زيتون

نشاطه كبر أكتر . قام عامل مصنع زيت زيتون

ويقوم مسميها مجموعة السعادة

.

ده غلط في الاستثمار

لإنه ببساطة . توقف حلقة واحدة في السلسلة . توقف السلسلة
كلها

.

يعني لو حصل مشكلة في الأعلاف . هتسمع في الدواجن . فهتأثر
على المجزر

.

لو حصل مشكلة في الزيتون . هتضرب مصنع المخلل . ومصنع
الزيت

.

يبقى الصح إنك لما تكبر في نشاط . وعاوز تتوسع للأمام أو
الخلف . ماشي

لكن لما تيجي تتوسع تاني . انتبه بقى . روح لمجال
تاني

عشان لو المجال الأولاني اتضرب . التاني يشيلك

.

عاوز تبقى أصيع من كده . روح لمجال عكس الأولاني !!

.

بحيث لو المجال الأساسي اتضرب . الناس تروح للتاني .
فيجولك بردو

.

يعني خلي النشاط التالت مش مجزر دواجن . ولكن مزرعة سمك
مثلا

فلو الدواجن اتضرب . والفراخ قلت في السوق . الناس هتعمل
إيه ؟

.

بدل ما تعمل مصنع زيت زيتون . إعمل مصنع زيت ذرة
مثلا

فلو الزيتون اتضرب . فزيت الزيتون قل من السوق . الناس
تشتري منك زيت ذرة

.

تبقى خسرت في الزيتون . وكسبت من الدرة
