---
layout: post
title: "القلق بشأن المستقبل.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
[<u>\#علم_نفس_البيزنس</u>](https://www.facebook.com/hashtag/%D8%B9%D9%84%D9%85_%D9%86%D9%81%D8%B3_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZWqSbaGCIuoDKfpGysVHKG26Qg9nsRcjST-M4dDFYXSDEM0Snh7-WwYB_6I4CHdkN1KFagQKlN_h6Jyb2b7y5iaYYHhDyl0NaorRSAm9t1BYo1OdFWoGnzqSija7BOctkcEf-oDEygNWnmh4eSWA3I4l-xsiv3LeI9q5MONRyHrYg&__tn__=*NK-R)

\-

من معوّقات بدء العمل في المشروع - القلق بشأن أمور بعيدة
في المستقبل

\-

م محمّد حسام خضر كتب بوست حياتيّ جميل جدّا - عن إنّ مش
المفروض إنّ الناس عشان تتجوّز تكون ضامنة لعيالها مستوى معيشة برفاهيّة
معيّنة

حضرتك لو معاك وظيفة حاليا - تقدر تتقدّم للزواج - مش مطلوب
منّك تكون عامل خطّة مستقبليّة لولادك لحدّ ما يخشّوا الجامعة يعني

\-

وأنا كوالد للعروسة مش المفروض منّي أطالبك بده

ولا مطلوب من العروسة تقلق بخصوص ده

\-

المطلوب هو إنّ حضرتك تكون مستعدّ بالحاضر - وعندك تصوّر
معقول عن المستقبل

لكن فكرة الغرق في تفاصيل المستقبل - صدّقني مش هتوصّلك إلّا
لحاجة واحدة - الا وهي ( عدم البدء )

\-

فيه بنات كتير بيتقدّم لها زوج عنده شقّة إيجار

تخيّل بنت تقدّم لها زوج عنده شقّة تمليك - فهيّا شاغلة بالها
بسؤال ( طيّب لو العمارة اللي فيها الشقّة وقعت هيحصل إيه ؟! )

ده نموذج عن اللي باتكلّم عنّه في البوست هنا

\-

الموضوع ده طبعا ينسحب على المشاريع والمصانع

\-

إحنا بنعمل دراسات أي نعم - وأي نعم مطلوب من الدراسة
تحترس لبعض التوقّعات المستقبليّة

لكن مش مطلوب من الدراسة تتوقّع إيه ممكن يحصل في نقطة كذا
كمان 5 سنين - وإلّا مش هنتحرّك في أيّ اتّجاه

\-

ولعلّ هذه تكون مكيدة من النفس البشريّة أصلا !!

اتّفقنا إنّ عقلك الباطن دوره هو إنّه يريّحك - مش مهمّ يكسّبك -
المهمّ يريّحك

وعقلك الباطن في سبيله لإنّه يريّحك - بيضع العراقيل في طريق
عملك لمشروع - لإنّه عارف مدى التعب والإرهاق المرتبط بالمشروع

\-

لكن عقلك الباطن مش هيقولها لك بشكل مكشوف كده - مش هيقول
لك ما تعملش مشروع عشان ما تتعبش

لكنّه بارع جدّا في اختلاق الأعذار المنطقيّة
والعقلانيّة

\-

من ضمنها العذر اللي بنتكلّم عنّه النهارده

إنّه افرض عصفورة وقفت على سلك كهربا قدّام المصنع كمان 5
سنين - فعملت شرار - فالمصنع ولع
