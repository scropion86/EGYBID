---
layout: post
title: "التكافؤ في الزواج"
date:   2024-04-10T00:00:01+03:00
author: "mahmoud"
category: "مرزوقيات"
category: "الأسرة"
---


بمناسبة الصورة اللي انتشرت  
بخصوص دكتورة متضايقة انها متجوزة حد اقل منها في
التعليم  
-  
الناس خدت الموضوع تهريج  
مع ان من الشرع انه لا يتزوج الا الاكفاء  
-  
يعني الغني يتجوز غنية  
والمتعلمة يتجوزها متعلم  
والزاني لا ينكح الا زانية  
والمتدين لا يتزوج الا متدينة  
-  
هنفضل طول عمرنا نكابر عن اللي ربّنا أرشدنا ليه  
وهنحاول مليون مرة نغلط نفس الغلط وما نحصلش علي نفس
النتيجة  
-  
كان فيه اغنية بتقول ان فيه ولد فقير راح يتجوز بنت
غنية  
ابوها رفضه  
الولد ساب البلد واشتغل لحد ما بقي غني  
ورجع البلد اتجوز بنت الراجل الغني  
-  
وف الاخر يقولك الحب مهما هتعملوا لا فيه فقير ولا
غني  
والبهايم بتسمع عادي  
طب لما هوا ما فيهوش فقير ولا غني ليه سافر واشتغل وبعدين
اتجوزها  
-  
لا يتزوج الا الاكفاء  
في كل شئ  
من حيث التعليم ماشي  
الوضع الاجتماعي ماشي  
التدين ماشي  
-  
احنا عاوزين نبني مجتمع مستقر  
مش عاوزين نتكلم عن حكاوي حسن ونعيمة  
-  
ودايما بنتكلم عن النص الاولاني من الحكاية  
ازاي ابن البواب اتجوز بنت الباشا  
وما بنتكلمش بعد كده ايه اللي حصل لهم  
-  
بالمناسبة العكس صحيح برده  
يعني لو ابن الباشا اتجوز بنت البواب برده هتبقي حياتهم
سواد  
لا تريدوا لانفسكم غير ما اراده لكم الشرع

لما اتكلمت عن موضوع التكافؤ بين الزوجين  
وأنّه أساسي لدوام العلاقة السعيدة بينهما  
-  
لقيت معظم اللي داخل يعلق بيقول  
-  
مش شرط يكون الزوج غني او الزوجة غنية  
وواحد تاني يقول الماديات مش بتفرق  
-  
أحبّ أقول لحضراتكوا إنّ الماديّات هيّا أهمّ حاجة
عندكوا  
-  
لأنّه أنا كنت باتكلّم عن التكافؤ الفكري  
وكلكوا سبتوا الموضوع ده واتكلمتوا عن التكافؤ
المادي  
-  
ده معناه إنّ هوّا ده المعيار اساسا عندكوا  
-  
وبعد كده تقول لي الفلوس مش بتفرق  
ده إنتا سبت الموضوع الاساسي واتكلمت عن الفلوس  
-  
أمّال لو كانت بتفرق معاك كنت قلت إيه  
ده أوّل صورة حضرت لذهنك هيا صورة الغني والفقير  
-  
للأسف  
-  
بالمناسبة  
الفلوس بتفرق  
-  
ولو حدّ الفلوس مش بتفرق معاه يا ريت يحولّ لي ألفين
تلاتة  
-  
ناس منافقة  
بيتهرّبوا من حقائق  
في حين إنّ الحقائق دي أساسا مش عيب  
-  
ربّنا قال  
وتحبّون المال حبّا جمّا  
وقال  
إنّ الإنسان لربّه لكنود وإنّه علي ذلك لشهيد وإنّه لحبّ الخير
لشديد  
الخير في بعض التفاسير هو المال - يعني الفلوس  
وهمّا يقولوا إحنا ما بنحبّش الفلوس  
يعني اصدقكوا واكدب القران  
وبعدين ما بتحبوش الفلوس قطعوها وريحوا نفسكوا
منها  
-  
ربّنا قال  
ليسوا سواءا  
وقال  
ولقد فضّلنا بعض النبيين علي بعض  
ودول يقولولك الناس كلّها زيّ بعضها  
-  
الرسول قال المؤمن القويّ خير وأحبّ إلي الله من المؤمن
الضعيف  
ودول يقولولك ما فيش فرق بين الناس  
-  
التطرف في حبّ المال أو التطرّف في تمييز البشر هوّا اللي
غلط  
لكن ليه بتنكر فطرة إنتا مفطور عليها  
-  
تاني بأقول  
التكافؤ أساسي بين الزوجين  
-  
والناس اللي عقلها راح للتكافؤ المادي دي أساسا ناس
ماديّة  
لأنّ أنا ما قلتش التكافؤ المادي هوّا اللي شرط  
أنا عمّمت  
وإنتا عقلك راح للناحية الماديّة  
يبقي إنتا إزّاي مش مادي  
-  
التكافؤ يعني التكافؤ في كلّ شئ  
وأوّلهم التكافؤ الفكري  
-  
وقبل ما تتغابي  
التكافؤ مش يعني التطابق  
يعني مش لازم الواحد يتجوز واحدة صورة بالكربون
منه  
-  
لكن لو واحد اتجوز واحدة فيه بينه وبينها فروق
واسعة  
استحالة يعيشوا سعداء  
-  
وأنا متأكّد من نوعيّة الكومنتات اللي هتيجي علي
البوست  
متعوّد علي كده
