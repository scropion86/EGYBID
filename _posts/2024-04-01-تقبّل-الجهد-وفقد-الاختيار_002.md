---
layout: post
title: "تقبّل الجهد وفقد الاختيار"
date:   2024-04-10T00:00:01+03:00
author: "mahmoud"
category: "مرزوقيات"
tag: "المفاهيم"
---


الفرق بين النجاح والفشل

هو كلمتين

تقبل الجهد

وفقد الاختيار

.

تقبل الجهد

يعني إنتا عاوز توصل لكذا

بتيجي تحقق ده

بيقابلك صعوبات

بتفكر إزاي تتحايل على الصعوبات دي

ده فشل

.

النجاح هو تقبل الصعوبات

تقبل إنك تبذل الجهد

.

ممكن تفكر تبذل جهد في الطريق الصحيح

تبذل جهد بشكل مثالي

ما فيش فيه تكرار للأخطاء

تستعين بأدوات مساعدة وإنتا بتبذل الجهد

لكن

في الأخير إنتا هتبذل جهد

.

ممكن نناقش إنتا هتبذله بذكاء ولا بغباء

لكن مش هنناقش إنتا هتبذله ولا لأ

.

والفشل المتمثل

في الرغبة في تحقيق النجاح بدون جهد

هيقلب بيك على نصاب

أو مدعي

.

أو إنك تطلع شغل زبالة

وتتهم الناس إنهم مش مقدرينك

.

لولا المشقة ساد الناس كلهم

الجود يفقر . والإقدام قتال

.

الكلمة التانية هي

فقد الاختيار

إنتا مش بتحاول تعمل كذا

لأ

إنتا خلاص قررت تعمل الكذا ده

.

مش بتحاول ولو ما قدرتش هترجع

لأ

خلاص إنتا رايح رايح

.

لقيت الموضوع صعب بقى

لقيته متعب

لقيته قاتل

خلاص إنتا هتعمله يعني هتعمله

.

لقيته بيخسر في البداية عادي

لقيت الناس بتستهزء بيك عادي

خلاص هيا كبرت في دماغي

وأنا دماغي جزمة قديمة بقى

.

بكى صاحبي لما رأى الدرب دونه

وأيقن أنا لاحقان بقيصرا

فقلت له لا تبك عينك إنما

نحاول ملكا . أو نموت فنعذرا
