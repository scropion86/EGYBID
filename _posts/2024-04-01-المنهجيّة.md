---
layout: post
title: "المنهجيّة"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXb6mQMrfafovG7olMJ8oRIJTHtljzffxrej8IEtFLrUhpUDTYx2F-Ey6-bPUBJZpojkz6xk6kT5KPn-NHSy0VpniLF3Z5wGcPh9IKh_hIF_OcEJ4fj-CFZJSam3wL166I_mv0QdHzBtvPxpu137IoEXKNInJTDZcvQAHbNOx0uVkFV4K_UfsAvwu9FR0PqStA&__tn__=*NK-R)




[<u>\#إذا\_توافرت\_المنهجيّة\_فكلّ\_المشاكل\_صغيرة</u>](https://www.facebook.com/hashtag/%D8%A5%D8%B0%D8%A7_%D8%AA%D9%88%D8%A7%D9%81%D8%B1%D8%AA_%D8%A7%D9%84%D9%85%D9%86%D9%87%D8%AC%D9%8A%D9%91%D8%A9_%D9%81%D9%83%D9%84%D9%91_%D8%A7%D9%84%D9%85%D8%B4%D8%A7%D9%83%D9%84_%D8%B5%D8%BA%D9%8A%D8%B1%D8%A9?__eep__=6&__cft__%5b0%5d=AZXb6mQMrfafovG7olMJ8oRIJTHtljzffxrej8IEtFLrUhpUDTYx2F-Ey6-bPUBJZpojkz6xk6kT5KPn-NHSy0VpniLF3Z5wGcPh9IKh_hIF_OcEJ4fj-CFZJSam3wL166I_mv0QdHzBtvPxpu137IoEXKNInJTDZcvQAHbNOx0uVkFV4K_UfsAvwu9FR0PqStA&__tn__=*NK-R)




طول عمري باعتبر إنّ دوري الأساسيّ ليس هو حلّ المشاكل

ولكن -- وضع منهجيّة لحلّ
المشاكل




أيّام ما كنت مدرّب كاراتيه - ما كانش شاغلني إزّاي اخلّي
اللاعب يلعب حركة بشكل كويّس

ولكن كان شاغلني أشوف إيه العضلات اللي بتدفع الحركة دي -
وإيه العضلات اللي بتقاومها




فباعمل تمريني عل إنّي أقوّي العضلة اللي بتدفع الحركة -
وأعمل إطالة للعضلة اللي بتقاوم الحركة

وبعد كده أطلب من اللاعب يعمل الحركة الفلانيّة - فيعملها
بمنتهى السهولة




اللاعب كان بيبقى فاكر إنّا سهلة - لكن الفكرة في المنهجيّة
اللي ورا السهولة دي

هوّا لو حاول يعملها من غير التدريبات التأهيليّة اللي في
الأوّل - كانت هتطلع الحركة ضعيفة

وكانت العضلات العكسيّة هتشتغل ضدّك - هيّا في جسمك - لكن
هتشتغل ضدّك !!!




انتقلت بعد كده لنشاط تدريب برنامج تصميم ميكانيكيّ إسمه
سوليدووركس

فما كانش بيهمّني ازّاي المتدرّب يرسم الجزء

ولكن اللي كان هاممني ههو - إزّاي اخلّيه
[<u>\#يفكّر</u>](https://www.facebook.com/hashtag/%D9%8A%D9%81%D9%83%D9%91%D8%B1?__eep__=6&__cft__%5b0%5d=AZXb6mQMrfafovG7olMJ8oRIJTHtljzffxrej8IEtFLrUhpUDTYx2F-Ey6-bPUBJZpojkz6xk6kT5KPn-NHSy0VpniLF3Z5wGcPh9IKh_hIF_OcEJ4fj-CFZJSam3wL166I_mv0QdHzBtvPxpu137IoEXKNInJTDZcvQAHbNOx0uVkFV4K_UfsAvwu9FR0PqStA&__tn__=*NK-R)
في الجزء

وبناءا عليه يحلّله لأجزاء أبسط

وبعد كده اعلّمه إزّاي يفكّر في رسم كلّ جزء من أجزاء الجسم
ده

يعني لمّا يشوف الجزءشكله إيه - يبقى الأمر المناسب لرسمه
هو إيه




وبناءا عليه لمّا المتدرّب بتاعي يشوف جزء جديد - بيقف ثواني
يفكّر فيه - وبعدين يبتدي برسم دايرة أو مربّع على المستوى الفلانيّ




بينما مدارس التدريب في الوقت ده كانت بتقول للمتدرّب -
الدايرة بتترسم كده - المربّع بيترسم كده - وخلاص

وحتّى اللي اتعلّم رسم الدايرة والمربّع - ممكن يرسمهم - وبعد
ما يشتغل - يكتشف إنّه كان باديء على مستوى غلط - فيعيد الرسمة كلّها من
الأوّل !!

ليه ؟!

لإنّه كان شغّال من غير
[<u>\#منهجيّة</u>](https://www.facebook.com/hashtag/%D9%85%D9%86%D9%87%D8%AC%D9%8A%D9%91%D8%A9?__eep__=6&__cft__%5b0%5d=AZXb6mQMrfafovG7olMJ8oRIJTHtljzffxrej8IEtFLrUhpUDTYx2F-Ey6-bPUBJZpojkz6xk6kT5KPn-NHSy0VpniLF3Z5wGcPh9IKh_hIF_OcEJ4fj-CFZJSam3wL166I_mv0QdHzBtvPxpu137IoEXKNInJTDZcvQAHbNOx0uVkFV4K_UfsAvwu9FR0PqStA&__tn__=*NK-R)




لمّا نقلت لنشاط الاستشارات ودراسات الجدوى - بردو ما كانش
هدفي في الاستشارة هو الإجابة على سؤال طالب الاستشارة إنّه عنده مشكلة
كذا - فحلّها إيه - فأقول له اعمل كذا - فيعمل - فالمشكلة تتحلّ - ونتبسط
كلّنا




ولكن -- كان دوري في الاستشارات هو إنّي أقعد مع طالب
الاستشارة ونرجع للخلف - للخلف - للخلف - ونوف المشكلة دي جات منين




في أحيان كتير بيكون سبب المسكلة نفسيّ

أحيان تانية بتكون المشكلة في طريقة تفكير المستثمر

عشان كده هتلاقيني باكتب بوستات كتير تحت هاشتاج
[<u>\#علم\_نفس\_البيزنس</u>](https://www.facebook.com/hashtag/%D8%B9%D9%84%D9%85_%D9%86%D9%81%D8%B3_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZXb6mQMrfafovG7olMJ8oRIJTHtljzffxrej8IEtFLrUhpUDTYx2F-Ey6-bPUBJZpojkz6xk6kT5KPn-NHSy0VpniLF3Z5wGcPh9IKh_hIF_OcEJ4fj-CFZJSam3wL166I_mv0QdHzBtvPxpu137IoEXKNInJTDZcvQAHbNOx0uVkFV4K_UfsAvwu9FR0PqStA&__tn__=*NK-R)

لإنّي شفت كتير مشاكل كان سببها أسباب نفسيّة وفكريّة




أوقات كتير بقول للمستثمر مثلا - إنتا كنت الأخّ الكبير في
اخواتك - فيقول لي أيوه - عرفت منين ؟!

ما هو تحفّظك الزايد ده سببه إنّك كنت الأخّ الأكبر

فممكن تخسر فرص فيها ربح كبير نتيجة لحاجة نفسيّة داخليّة -
وما تبقاش عارف بتخسر ليه




حدّ تاني كان الأخّ الأصغر - فمتعوّد على المغامرة - وإنّه
يدخل خناقات واخواته الكبار ييجوا يتخانقوا معاه

وكده كده أبوه وامّه مطنّشينه - ما همّا خلّصوا محصول الاهتمام
مع الاخوات الكبار - فاللي جه في الآخر ده رموه في الشارع يعني وسابوه يعمل
اللي هوّا عاوزه - فطلع بلتجيّ




أذكر رحمة بنتي خلّتنا كلّنا - العيلة كلّها - جرينا بيها على
المستشفى - عشان شكّينا إنّها بلعت حبّاية لبّ !!

وكان مجرّد شكّ

وعملنا إشاعات وبتاع - وطلع مافيش لبّ ولا حاجة !!




لكن الطفل اللي بييجي بعد كده - لو بلع قرطاس لبّ على
بعضه - هنقول عادي - فبيطلع بلطجيّ




فييجي البلطجيّ ده يورّط نفسه في البيزنس - ويخسر - واخواته
مش هيقدروا يتخانقوا معاه دلوقتي

ولا أهله هيعملوا له إشاعات




فيبقى بيخسر - ومش عارف هوّا بيخسر ليه

بينما السبب هو نفسيّ - أو في طريقة التفكير - مش في
البيزنس

فدي هتلاقيها فين في كورس الـ MBA
يعني ؟!

أو هتلاقيها مكتوبة في كتاب إيه ؟!!




فأنا مش بيكون هاممني إنّي أعطي إجابة مباشرة عن المشكلة
دي
[<u>\#تتحلّ\_ازّاي</u>](https://www.facebook.com/hashtag/%D8%AA%D8%AA%D8%AD%D9%84%D9%91_%D8%A7%D8%B2%D9%91%D8%A7%D9%8A?__eep__=6&__cft__%5b0%5d=AZXb6mQMrfafovG7olMJ8oRIJTHtljzffxrej8IEtFLrUhpUDTYx2F-Ey6-bPUBJZpojkz6xk6kT5KPn-NHSy0VpniLF3Z5wGcPh9IKh_hIF_OcEJ4fj-CFZJSam3wL166I_mv0QdHzBtvPxpu137IoEXKNInJTDZcvQAHbNOx0uVkFV4K_UfsAvwu9FR0PqStA&__tn__=*NK-R)

ولكن اللي بيكون شاغلني هو - المشكلة دي
[<u>\#حصلت\_ازّاي</u>](https://www.facebook.com/hashtag/%D8%AD%D8%B5%D9%84%D8%AA_%D8%A7%D8%B2%D9%91%D8%A7%D9%8A?__eep__=6&__cft__%5b0%5d=AZXb6mQMrfafovG7olMJ8oRIJTHtljzffxrej8IEtFLrUhpUDTYx2F-Ey6-bPUBJZpojkz6xk6kT5KPn-NHSy0VpniLF3Z5wGcPh9IKh_hIF_OcEJ4fj-CFZJSam3wL166I_mv0QdHzBtvPxpu137IoEXKNInJTDZcvQAHbNOx0uVkFV4K_UfsAvwu9FR0PqStA&__tn__=*NK-R)




ولمّا بنوصل لإنّ السبب وراء مشكلة طالب الاستشارة ده هوّا
كذا

بنحلّ السبب ده - فممكن تلاقي المشكلة بتتحلّ لوحدها




كذلك في الدراسات

ما كانش دوري إنّي أقول لك انتا عاوز تعمل مشروع كذا - يبقى
هتجيب مكنة من شركة كذا

وخامة من شركة كذا

وتصنّع وتبيع لفلان وفلان




ولكن

بنعمل منهجيّة طويلة قائمة على جمع أكبر عدد من المورّدين في
كلّ نقطة من نقاط المشروع

وناخد منهم كلّهم عروض أسعار

ونقارن بينها




فعادي جدّا يطلع لنا إنّ فلان اللي كنّا هنجيب منّه المكنة ده
عاطينا 3 أضعاف سعر المكنة !!

عادي جدّا




من أسبوع مستثمر قال لي إنّ وكيل كان عارض عليه مكنة ب 20
ألف دولار

ولمّا ضغط عليه - نزل ل 5 آلاف دولار




قلت له عمل لك خصم 25 % مرّة واحدة

فقال لي - نزل ل 5 آلاف دولار - مش نزّل 5 آلاف
دولار !!




فدي غلطة في المنهجيّة في اليوم الأوّل في شراء الماكينة
بالحبّ - مش بالدراسة




وياما سمعت من أصحاب مشاريع متعثّرة إنّ سبب تعثّرهم كان إنّهم
جابوا المكنة غالية جدّا - فعشان يعوّضوا سعر المكنة هيقعدوا 5 سنين مثلا بدل
ما كنوا هيقعدوا سنة او سنتين




فهمّا شغّالين 3 سنين لحساب الأخّ اللي شمطهم في سعر المكنة
في أوّل يوم

وده حصل لإنّهم اشتغلوا من غير منهجيّة




منهجيّتهم كانت إنّنا عاوزين مكنة كذا - فيميّل على صاحبه في
القهوة - فصاحبه يقول له أعرف شركة اسمها كذا بتجيب المكن ده - فيروح يشتري
المكنة - ويكتشف بعد سنتين إنّه كان شاريها بالخسارة !!




المنهجيّة دي بتقودنا أحيانا لإنّ المشروع ده نفسه مش
مناسب




إقامة المشروع في المكان ده مش مناسبة

من يومين كنت في مصنع بيتباع فقط لإنّهم في أوّل يوم أنشؤوا
المصنع في مكان بعيد عن العملاء - فبيخسروا في النقل اللي بيكسبوه في
المنتج




حضرت مشكلة لمصنع كانت الغلطة فيه في اختيار ماكينة بطاقة
أكبر بكتير من المطلوبة




وأكم من مشاكل مشابهة




ماكينة كانت المفروض تتشرى جديدة - فاشتروها مستعملة -
بناءا على إنّ واحد صاحبه كان عنده مكنة مستعملة بيبيعها - وقال له هاعطيك
فيها سعر حلو

وطلع السعر الحلو ده إنّه عطاهاله بسعر الجديدة
النهارده !!!




عادي جدّا

الصحاب يالا




من يومين بردو كنت في مصنع بيتباع - صاحب المصنع قال لي
المكنة دي سعرها النهارده كذا

رجعت المكتب دخلت على علي بابا - لقيت سعرها النهارده
جديدة نصف السعر اللي قال لي عليه صاحب المصنع !!




المبنى ده ببيعه على كذا - سألت سمسار من المدينة اللي
فيها المصنع - عطاني نصف السعر ده !!!




عادي جدّا - وناس بتاخد المصانع والمكن بالأسعار دي عادي
جدّا - ويقعدوا ينتعوا بعد كده سنين - عشان يعوّضوا خسارة خسروها بسبب قرار
خدوه في يوم من غير منهجيّة !!




وزيّ ما حدّ اشتغل من غير منهجيّة - فخد مكنة مستعملة - وبدل
ما ينتج - قعد سنة يحارب مع المكنة عشان تطلّع الانتاج المظبوط

فالعكس حصل مع ناس تانية

ناس خدت مكنة جديدة في مشروع كان يكفيه مكنة
مستعملة




تجارب تالتة كان المفروض المكنة تتجاب إيطاليّ مثلا - فجات
صينيّ - فما اشتغلتش بالطاقة المطلوبة

العكس صحيح - حدّ يشتري مكنة إيطاليّ ب 5 أضعاف سعر الصينيّ -
مع إنّ الصينيّ كافية في المجال ده




فلو رجعت لأساس المشاكل دي - هتلاقي أساسها إنّ الناس كانت
شغّالة
[<u>\#من\_غير\_منهجيّة</u>](https://www.facebook.com/hashtag/%D9%85%D9%86_%D8%BA%D9%8A%D8%B1_%D9%85%D9%86%D9%87%D8%AC%D9%8A%D9%91%D8%A9?__eep__=6&__cft__%5b0%5d=AZXb6mQMrfafovG7olMJ8oRIJTHtljzffxrej8IEtFLrUhpUDTYx2F-Ey6-bPUBJZpojkz6xk6kT5KPn-NHSy0VpniLF3Z5wGcPh9IKh_hIF_OcEJ4fj-CFZJSam3wL166I_mv0QdHzBtvPxpu137IoEXKNInJTDZcvQAHbNOx0uVkFV4K_UfsAvwu9FR0PqStA&__tn__=*NK-R)




المنهجيّة أهمّ من التنفيذ

تظبيط الشغل أهمّ من الشغل




المنهجيّة هيّا اللي بتقول هننفّذ إيه

شطارتك في التنفيذ هيا شطارة مختلفة عن شطارة الاختيار -
اختيار طريقة وتسلسل التنفيذ - اللي هوّا المنهجيّة




طفل صغير بيقود طور كبير بيجرّ عربة ضخمة

الطور هو التنفيذ - والطفل هو المنهجيّة

والأبّ اللي خلّى الطور يشدّ العربيّة الضخمة - كانت دي منهجيّة
بردو - بدل ما كان يجيب صحابه ويقعدوا يجرّوا في العربيّة طول اليوم

فيبذلوا 10 أضعاف مجهود الطور

وياخدوا عشر النتيجة في المسافة وكمّيّة البضاعة
المنقولة !!




يقول المثل

الركّ ع الشور - والشغل ع الطور




تقول الحكمة

لا تذهب إلى المعركة - قبل أن تنتصر على الورق




[<u>\#الوعي\_قبل\_السعي</u>](https://www.facebook.com/hashtag/%D8%A7%D9%84%D9%88%D8%B9%D9%8A_%D9%82%D8%A8%D9%84_%D8%A7%D9%84%D8%B3%D8%B9%D9%8A?__eep__=6&__cft__%5b0%5d=AZXb6mQMrfafovG7olMJ8oRIJTHtljzffxrej8IEtFLrUhpUDTYx2F-Ey6-bPUBJZpojkz6xk6kT5KPn-NHSy0VpniLF3Z5wGcPh9IKh_hIF_OcEJ4fj-CFZJSam3wL166I_mv0QdHzBtvPxpu137IoEXKNInJTDZcvQAHbNOx0uVkFV4K_UfsAvwu9FR0PqStA&__tn__=*NK-R)

[<u>\#knowing\_before\_going</u>](https://www.facebook.com/hashtag/knowing_before_going?__eep__=6&__cft__%5b0%5d=AZXb6mQMrfafovG7olMJ8oRIJTHtljzffxrej8IEtFLrUhpUDTYx2F-Ey6-bPUBJZpojkz6xk6kT5KPn-NHSy0VpniLF3Z5wGcPh9IKh_hIF_OcEJ4fj-CFZJSam3wL166I_mv0QdHzBtvPxpu137IoEXKNInJTDZcvQAHbNOx0uVkFV4K_UfsAvwu9FR0PqStA&__tn__=*NK-R)
