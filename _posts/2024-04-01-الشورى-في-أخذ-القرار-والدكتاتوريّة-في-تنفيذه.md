---
layout: post
title: "الشورى في أخذ القرار والدكتاتوريّة في تنفيذه"
date:   2024-04-10T00:00:01+03:00
author: "mahmoud"
category: "إدارة الشركات"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVgmmW2JNmA8tauysrnRewbfWfSrOP6ZqFlld9GOMLsIg9HZz3cBK4D3e3sQPzF0nx6NHk7r-G56TnfhqaFSrxzbnKF0_K9OrgcGAtPa627ri10sLId3AoG08O07GpTpgV596tE0dk78sOFiDw27_Yq8qHfJ7T8boe5D0FO2y3wxg&__tn__=*NK-R)




الشورى في أخذ القرار - والديكتاتوريّة في تنفيذه




لازم حضرتك تفرّق بين مرحلتين

مرحلة الدراسة وأخذ الرأي والبحث عن المعلومات

المرحلة دي محتاجة آراء كتير تتقال - وأصوات كتير
تتسمع

وكلّ الآراء والأصوات لازم نتعامل معاها على إنّها صحيحة
لحين ما نناقشها

لو تبيّن إنّها خطأ بنسبة 100 % نتجنّبها

لكن لو تبيّن إنّها خطأ بنسبة 50 % - نجرّبها ونشوف




ما تحكمش على رأي في المرحلة دي إنّ غلط من غير ما يكون
عندك دلائل واضحة إنّه غلط

أو يكون أكتر من حدّ جرّبه بنفس الطريقة ووصل لنتيجة
سلبيّة

غير كده ما تاخدش قرار بتجنيب رأي معيّن أو عدم الاستماع
لاقتراح معيّن مهما كان صغير أو صادر من شخص غير ذي خبرة أو كان رأي غريب أو
حتّى شاذّ




دي مرحلة أخذ القرار




المرحلة التانية - مرحلة التنفيذ

طالما عرفت إنّ خلاص الخطّة كذا

ابدأ اتحرّك




اللي يقف في طريقك دوس عليه وعدّي

واللي يعارضك اطرده وهات واحد يوافقك في التنفيذ

واللي يشاور على حاجة غلط بتتعمل - كمّل فيها زيّ ما هيّا -
وادرسها على جنب

لكن ما توقّفهاش ونشوف - ونعمل حلقة نقاش في وسط التنفيذ -
ونرجع نسمع للرأي والرأي الآخر




دي مرحلة - ودي مرحلة

الحكمة في المرحلة الأولى غير الحكمة في المرحلة
التانية




التشاور وطولة البال صحّ في المرحلة الأولى وغلط في المرحلة
التانية

والديكتاتوريّة ورأي الفرد غلط في المرحلة الأولى وصحّ في
المرحلة التانية
