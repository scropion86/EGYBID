---
layout: post
title: "كلامك غلط"
date:   2024-04-10T00:00:01+03:00
author: "Mahmoud Marzouk"
category: "مرزوقيات"
tag: "المفاهيم"
---


[<u>\#غسيل\_مخ</u>](https://www.facebook.com/hashtag/%D8%BA%D8%B3%D9%8A%D9%84_%D9%85%D8%AE?__eep__=6&__cft__%5b0%5d=AZUf0HZPQrok5Y1d2P1-3_sPUF5WwiL0h4fZ01IT7VZ3Gk-1pGZePlAfyjCfOK-3gAimpmWpEC5nIQFi4HMgNzaj2GKqoaJ0Sf8a-ilQou9bsIPbhN6nZ-MtWoFz41DN0Q6q5WR2fqr_rwc4E4QXY-Iaoqfrx4uRvetWBe_QZmugNw&__tn__=*NK-R)

\-

من سوء الأدب في النقاش - إنّك تقول للي بتناقشه ( كلامك
غلط ) وتسكت

مجرّد إنّك تقول له كلامك غلط فده مش عيب إطلاقا - العيب إنّك
تقول كده ((( وتسكت )))

المفروض تقول له كلامك غلط بناءا على 1 2 3

والصحّ هوّ 1 2 3

بناءا على 1 2 3

في الحالة دي فده نقاش محترم جدّا بين طرفين ناضجين

لكن لمّا تقول للطرف الآخر كلامك غلط وخلاص كده - فده سوء
أدب

\-

يتساوى في ذلك بالمناسبة إنّك تقول له ( كلامك معظمه صحيح )
وتسكت

بدون ما تبيّن إيه هيّا النقاط الخاطئة

وأسباب خطأها

والصحّ إيه

وتستدلّ على الصحّ ده

\-

ونصيحة

لو حدّ قال لك ( كلامك غلط ) وسكت - أو قال لك ( كلامك
معظمه صحّ )

ففي الحالتين اعمل له بلوكّ

لإنّ ده شخص النقاش معاه مش هيكون مفيد

لإنّه يفتقر لأصول النقاش المبنيّة على إنّنا بنقول الكلام
الفلانيّ صحّ أو غلط بناءا على الأصول الفلانيّة

دا مش هيتكلّم معاك كده - دا هيقول لك كلامك غلط
وهيسكت

\-

فيه فخّ هنا

ألا وهو إنّك تقول له ( كلامي غلط في إيه ) أو ( كلامي غلط
ليه )

لو وقعت في الفخّ ده - فتستاهل اللي يجرى لك بقى

\-

سيّدنا خالد بن الوليد رضى الله عنه كان بيقول ( لا خير في
محصور )

يعني طالما فيه جيش بيهاجم وجيش بيدافع

فالجيش المدافع هيتهزم لا محالة

فما تحطّش نفسك في أيّ نقاش في موضع المدافع

\-

ولو النقاش ضروريّ قويّ يعني وهتموت وتتناقش

فبدل ما تقول للطرف الآخر ( كلامي غلط في إيه أو
ليه )

قول له ( بالعكس - دا كلامي صحّ جدّا )

\-

بسّ ما تقولوش كلامي صحّ جدّا عشان كذا - كده بردو إنتا
بتدافع

لكن قول له ( كلامي صحّ جدّا ) واسكت

\-

كده إنتا قلبت عليه محاولته البائسة

ووضعته في نفس الشعور اللي هوّا كان حاطّك فيه من
ثواني

هوّا رمى عليك كورة نار - رميتها إنتا في حجره -
وسبته

\-

في الحالة دي هيضطرّ هوّا إنّه يقول لك ( لأ كلامك غلط عشان
كذا )

كده بقى هوّا اللي بيدافع

\-

في الحالة دي ما تردّش عليه - لكن قول له ( كلامك غلط )
واسكت

هتلاقيه هوّا اللي دخل أكتر في الفخّ اللي كان بيحاول
ينصبهولك من شويّة

\-

لكن ما تنساش إنّ النصيحة الأساسيّة هي إنّك ( تعمل له
بلوكّ )

قال رسول الله صلّى الله عليه وسلّم ( أنا زعيم ببيت في ربض
الجنّة لمن ترك المراء وإن كان محقّا )

يعني ( أنا أضمن بيتا في أطراف الجنّة لمن ترك الجدال وإن
كان محقّا )
