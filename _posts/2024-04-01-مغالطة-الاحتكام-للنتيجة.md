---
layout: post
title: "مغالطة الاحتكام للنتيجة"
date:   2024-04-10T00:00:01+03:00
author: "Mahmoud Marzouk"
category: "علم نفس البيزنس"
tag: "علم نفس البيزنس"
---


من المغالطات المنطقية . مغالطة الاحتكام للنتيجة

.

اتنين طلبة قاموا من النوم الصبح . واحد لقى الدنيا برد .
قال هطنش المحاضرة

.

والتاني اتجمد على نفسه وقام وسافر للكلية في البرد

.

المحاضرة اتلغت

.

آخر اليوم الطالب المهمل بيقول للطالب المجتهد ( أنا كنت
صح )

.

دي اسمها مغالطة الاحتكام للنتيجة

.

مش معنى إن النتيجة اللي حصلت كانت كويسة . إنك كنت شغال
صح

أو إن النتيجة كانت سيئة . إنك كنت غلط

.

الفيصل هو ( يا ترى الفعل اللي انتا عملته كان صح ولا غلط
؟! )

.

ممكن حضرتك تكون بتخرف في شغلك . لكنك بتحقق أرباح .
فتحتكم للنتيجة . وتقول أنا كده ماشي صح

.

أو تكون ماشي صح . ولسه ما حققتش أرباح . فتحتكم للنتيجة .
وتتراجع عن مشروعك

.

في الحالتين فده غلط

الصح هو تقييم الفعل

إنتا بتحقق أرباح . جميل . تعالى نقيم طريقة إدارتك بقى .
مش هاتهدد انا بأرباحك . ممكن جدا تكون بتخرف جدا . عادي . ودورنا إننا
نكشف التخريف ده ونصلحه

.

ونصلحه ليه ما احنا بنكسب ؟!

نصلحه لإننا ممكن نكسب أكتر

دا غير إننا ممكن مع الدراسة نكتشف إننا مش بنكسب أصلا .
ودي أرباح وهمية

.

أو !! وده الأخطر

نصلحه لإن ممكن ربحنا الحالي يكون قدامه فترة ماشي بالقصور
الذاتي . وبعد كده هيقف . وبعد كده هيتحول لخسارة

وقتها مش هنقدر نصلح

.

[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUUburhuzEM4DUD7Dwyb2CF4a0RXWFOnZE_e-pS_aAMmo8vgberwVcljc4QxckOztYtE8OhSlSUEURVQqd2-71qPmf1bK_tDOQ7GhpRoIE8zusicEQlxuf6eOuPfaa9PBxVniyBpkiDZfb8H6-PRr2WI0Vlw2_B2bBRqnPOtbkE_A&__tn__=*NK-R)

.

قيم الفعل مجردا بدون نتيجته
