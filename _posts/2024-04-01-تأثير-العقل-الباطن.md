---
layout: post
title: "تأثير العقل الباطن"
date:   2024-04-10T00:00:01+03:00
author: "mahmoud"
category: "علم نفس البيزنس"
tag: "علم نفس البيزنس"
---


[<u>\#علم\_نفس\_البيزنس</u>](https://www.facebook.com/hashtag/%D8%B9%D9%84%D9%85_%D9%86%D9%81%D8%B3_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)




الحمد لله أنا درست كتير من النقاط اللي بتأثّر على تصرّفات
الإنسان وبيكون سببها نفسيّ

لكن لو حبّينا نحطّ تصنيف رئيسيّ كده فوق - وتطلع منّه كلّ
أسباب التصرّفات النفسيّة دي

هيكون على رأس القائمة
[<u>\#العقل\_الباطن</u>](https://www.facebook.com/hashtag/%D8%A7%D9%84%D8%B9%D9%82%D9%84_%D8%A7%D9%84%D8%A8%D8%A7%D8%B7%D9%86?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)




ولو عاوز تفهم العقل الباطن بيشتغل ازّاي باختصار - فأنا
أقدر اختصر لك أفعاله في كلمتين

ألا وهما -
[<u>\#يريّحك\_ويحميك</u>](https://www.facebook.com/hashtag/%D9%8A%D8%B1%D9%8A%D9%91%D8%AD%D9%83_%D9%88%D9%8A%D8%AD%D9%85%D9%8A%D9%83?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)




[<u>\#المثال\_الأوّل</u>](https://www.facebook.com/hashtag/%D8%A7%D9%84%D9%85%D8%AB%D8%A7%D9%84_%D8%A7%D9%84%D8%A3%D9%88%D9%91%D9%84?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)
/




إنتا شايف ناس غنيّة - وانتا فقير

الثروة محتاجة شغل - والشغل يعني مجهود

دور عقلك الباطن هو إنّه
[<u>\#يريّحك\_ويحميك</u>](https://www.facebook.com/hashtag/%D9%8A%D8%B1%D9%8A%D9%91%D8%AD%D9%83_%D9%88%D9%8A%D8%AD%D9%85%D9%8A%D9%83?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)




فـ
[<u>\#يريّحك</u>](https://www.facebook.com/hashtag/%D9%8A%D8%B1%D9%8A%D9%91%D8%AD%D9%83?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R) -
بإنّه يخلّيك تتكاسل وما تشتغلش

فلمّا تعمل كده - هتتّهم نفسك بالتقصير




وهنا ييجي دوره التاني - إنّه
[<u>\#يحميك</u>](https://www.facebook.com/hashtag/%D9%8A%D8%AD%D9%85%D9%8A%D9%83?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)




فيقول لك إنّ الموضوع أرزاق - وانتا مش هتغيّر قدرك

مع إنّك تقدر تغيّر قدرك عادي - إنتا بسّ اللي معتبر إنّ القدر
هو القضاء - بينما القدر غير القضاء - القدر قابل للتغيير




واحد وقع من سفينة في البحر - دا قدره - فممكن يعوم ويطلع
عادي

لكنّه لو اعتبر إنّ الوقوع في البحر ( القدر ) معناه الموت
غرقا ( القضاء ) - فما قاومش الغرق - فهوّا مات بسبب عدم فهمه لمفهوم القدر
والقضاء




يحميك تاني بإنّه يقول لك إنّ الأغنياء حراميّة - فانتا لإنّك
شريف - فمش هتبقى غنيّ




هنا عقلك الباطن حماك من وصف العلوقيّة - ونقلك لوصف
الشرف




وبالمناسبة

هوّا في الأساس مش عاوزك تبقى غنيّ !!!




عقلك الواعي عاوزك تبقى غنيّ

لكن عقلك الباطن عاوزك تبقى فقير - لإنّ الفقر أكثر راحة من
الغنى




الفلوس محتاجة مجهود عشان تيجي - ومحتاجة مجهود عشان تحافظ
عليها - ومحتاجة مجهود عشان تزوّدها

فالغنى متعب - الفقر مريح - يبقى
عقلك الباطن هيختار مين ؟!!!




ولإنّ معظم الناس في المعركة بين عقلهم الباطن وعقلهم
الواعي بيكون النصر حليف العقل الباطن - فمعظم الناس فقراء - لإنّهم عاوزين
يبقوا فقراء - أو بمعنى أصحّ - عقلهم الباطن عاوزهم يبقوا فقراء

فالفقير هو إنسان نجح في تنفيذ رغبات عقله الباطن




عقلك الواعي عاوزك تبقى غنيّ - براحته - يشوف هيمشّي كلامه
ازّاي على عقلك الباطن




وبعد ما عقلك الباطن بينتصر في معركة الراحة - بينتصر تاني
في معركة الضمير




زيّ ما الجسم فيه ميكانيزمات مصمّمة لحمايته ضدّ الأخطار -
بتشتغل لوحدها




زيّ مثلا إنّك لو اتمنعت عنّك الميّه لفترة طويلة - فجسمك
أوتوماتيك هيقفل زرار العرق - حتّى لو هتموت من الحرّ - جسمك هيبطّل يعرق عشان
يحافظ لك على الميّه اللي فيه




لو بردت مثلا - فجلدك هينكمش عشان يقلّل مساحته - فتقلّ
الحرارة الصادرة من جسمك - فيحافظ على الحرارة جوّاك




دي ميكانيزمات بتشتغل تلقائيّ في جسمك - عشان تحميه




كذلك !!

النفس البشريّة فيها ميكانيزمات مصمّمة إنّها تحميها من الخطر
النفسيّ

إسمها
[<u>\#ميكانيزمات\_الدفاع\_الذاتيّ</u>](https://www.facebook.com/hashtag/%D9%85%D9%8A%D9%83%D8%A7%D9%86%D9%8A%D8%B2%D9%85%D8%A7%D8%AA_%D8%A7%D9%84%D8%AF%D9%81%D8%A7%D8%B9_%D8%A7%D9%84%D8%B0%D8%A7%D8%AA%D9%8A%D9%91?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)

اللي بيشغّل ميكانيزمات الدفاع الذاتيّ دي هوّا
[<u>\#عقلك\_الباطن</u>](https://www.facebook.com/hashtag/%D8%B9%D9%82%D9%84%D9%83_%D8%A7%D9%84%D8%A8%D8%A7%D8%B7%D9%86?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)




من أشهرها إنّه يقول لك مثلا إنّ زميلك المجتهد موهوب

زميلتك الجميلة قليلة الأدب

زميلك الغنيّ حراميّ




طيّب إيه دليلك على إنّ الأغنياء حراميّة - ولا حاجة - بسّ
عقلك الباطن هيلعب عليك لعبة
[<u>\#الانحياز\_التأكيديّ</u>](https://www.facebook.com/hashtag/%D8%A7%D9%84%D8%A7%D9%86%D8%AD%D9%8A%D8%A7%D8%B2_%D8%A7%D9%84%D8%AA%D8%A3%D9%83%D9%8A%D8%AF%D9%8A%D9%91?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R) -
ويجيب لك مثال من ألف مثال لواحد غنيّ لإنّه حراميّ - وهيطفي
النور على ال 999 مثال التانيين للأغنياء الشرفاء




دا اسمه الانحياز التأكيديّ - إنّك تكون متبنّي رأي - فتنحاز
فقط للأدلّة التي تؤكّد رأيك

تنحاز - تؤكّد - الانحياز التأكيديّ




ويلعب عليك لعبة تانية اسمها
[<u>\#الانتباه\_الانتقائيّ</u>](https://www.facebook.com/hashtag/%D8%A7%D9%84%D8%A7%D9%86%D8%AA%D8%A8%D8%A7%D9%87_%D8%A7%D9%84%D8%A7%D9%86%D8%AA%D9%82%D8%A7%D8%A6%D9%8A%D9%91?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)




إنّّك في الألف مثال التاليين - هيخلّيك تنتبه فقط للمثال
بتاع الغنيّ الحراميّ - ويطفي لك النور على ال 999 مثال للأغنياء
الشرفاء




فانتا بتنتبه فقط للأمثلة المناسبة للفكرة بتاعتك




زيّ ما تكون عاوز تشتري عربيّة فيرنا - فالشارع يتملي عربيّات
فيرنا - هههههههه

هوّا ما اتملاش ولا حاجة - إنتا اللي بقيت تنتبه للفيرنا
بزيادة




أو زيّ ما تكون عامل مقابلة زوم - فالكلاب والمعيز
والبيّاعين المتجوّلين يقفوا تحت الشبّاك عندك ويعملوا لك أوركسترا
سيمفونيّ

الأصوات دي موجودة طول الوقت - بسّ عقلك الباطن معتبرها مش
مهمّة - فمخلّيك مش سامعها

وافتكر موضوع إنّ عقلك الباطن قدر يخلّيك ما تسمعش حاجة ودنك
سامعاها ده




[<u>\#المثال\_الثاني</u>](https://www.facebook.com/hashtag/%D8%A7%D9%84%D9%85%D8%AB%D8%A7%D9%84_%D8%A7%D9%84%D8%AB%D8%A7%D9%86%D9%8A?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)
/




الشغل متعب

عقلك الباطن دوره إيه ؟!

[<u>\#يريّحك\_ويحميك</u>](https://www.facebook.com/hashtag/%D9%8A%D8%B1%D9%8A%D9%91%D8%AD%D9%83_%D9%88%D9%8A%D8%AD%D9%85%D9%8A%D9%83?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)




فيخلّيك تأهمل في شغلك - فـ
[<u>\#يريّحك</u>](https://www.facebook.com/hashtag/%D9%8A%D8%B1%D9%8A%D9%91%D8%AD%D9%83?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)




فضميرك يأنّبك - ويقول لك إنّ مرتّبك كده هيبقى حرام

فهنا ييجي الدور التاني لعقلك الباطن - إنّه
[<u>\#يحميك</u>](https://www.facebook.com/hashtag/%D9%8A%D8%AD%D9%85%D9%8A%D9%83?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)




فيقول لك إنّه أصلا الوظيفة اللي انتا بتاخد فيها 5 آلاف
جنيه دي - هيّا تسوى 10 آلاف جنيه

فصاحب الشغل بيعطيني نصف المرتّب - فأنا باعطيه نصف
الشغل

يبقى أنا مش حرامي ولا حاجة - دا انا عادل جدّا - أعدل من
عادل إمام شخصيّا




بالمناسبة - عقلك الباطن ممكن عشان يريّحك من شغل متعب -
يودّيك لشغل تاني متعب - بسّ أقلّ من الأوّلانيّ

زيّ ما هو مخلّيني دلوقتي أكتب البوست ده - عشان يخلّيني أهرب
من شغل المكتب

بسّ على مين - دانا قاطع عليه - ههههههه




[<u>\#المثال\_الثالث</u>](https://www.facebook.com/hashtag/%D8%A7%D9%84%D9%85%D8%AB%D8%A7%D9%84_%D8%A7%D9%84%D8%AB%D8%A7%D9%84%D8%AB?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)
/




زوجتك متبرّجة

وانتا ما تقدرش تواجهها

ولو واجهتها هتحصل مشاكل

فهنا عقلك الباطن دوره إيه ؟!

ما قلنا -
[<u>\#يريّحك\_ويحميك</u>](https://www.facebook.com/hashtag/%D9%8A%D8%B1%D9%8A%D9%91%D8%AD%D9%83_%D9%88%D9%8A%D8%AD%D9%85%D9%8A%D9%83?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)




فيخلّيك ما تواجههاش ( يريّحك )




فنفسك هتقول لك إنّك ديّوث




فهنا عقلك الباطن دوره إنّك يحميك

فعقلك الباطن يخلّي عينك تشوف لبس مراتك مش متبرّج




إنتا متخيّل إنّ آلاف الستّات اللي ماشيين كاشفين كلّ حاجة
دول - أزواجهم مش شايفينهم وهمّا نازلين من البيت بالهدوم دي

الحقيقة - أيوه - همّا مش شايفينهم




بيشوفوهم - عينهم بتشوفهم متبرّجين

لكن مش العين اللي بتحكم

العين مجرّد آداة - بتنقل الصورة للعقل




العقل المفروض يترجم إنّ ده لبس متبرّج

فعقلك الباطن يتدخّل بسرعة - ويرسم السيناريو بالتسلسل
التالي

هيّا لابسة متبرّج - أنا هاعترض - هاقفش معاها - مش هاقدر
عليها - هتحصل لي مشكلة - هاضطر اتحطّ قدّام خيار إنّي أطلّقها - هالبس في
قايمة وقضيّة - وممكن اتسجن




كلّ ده بيحصل في جزء من الثانية في عقلك الباطن - فبيكون
قراره إنّه يعطيك أمر إنّك ما تنتقدش لبسها

كده هوّا ريّحك




طب كده هوّا ريّحني ماشي - هيحميني ازّاي من إنّي أحسّ إنّي عدم
اللا مؤاخذة ديّوث ؟!!

صعبة دي




ولا صعبة ولا حاجة - إنتا بسّ اللي مش عارف إمكانيّات عقلك
الباطن




عقلك الباطن - هيخلّي عقلك الواعي - يشوف الصورة اللي جاية
له من العدّة اللي اسمها العين - هيخلّي عقلك الواعي يترجم الصورة دي على
إنّها صورة لإنسانة محتشمة

فتقول لها انزلي يا حبيبتي وما تتأخّريش - ترجعي
بالسلامة

ويبقى عقلك الباطن عمل معاك السليمة - وريّحك -
وحماك




وهوّا عقلي الباطن يقدر يخلّيني أشوف حاجة غير الحقيقة
؟!!

هههههههه

مش لسّه من شويّة كان مخلّيك قاعد طول اليوم مش سامع الكلاب
والمعيز

وقدر يخلّيك ما تشوفش كلّ العربيّات اللي مش فيرنا

وقادر يخلّيك ما تشوفش مناخيرك على فكرة - مع إنّ عينك
شايفاها - بسّ هوّا هيعمل إيه بمناخيرك - فبيخلّيك ما تشوفهاش




عقلك الباطن بالقوّة دي - خاف !!




العقل الباطن أنا بشبّهه بعصابة قاعدة جوّا عقلك الواعي -
بتخطّط براحتها - ولمّا تشوف العقل الواعي عاوز ياخد قرار - يضحكوا ويقهقهوا
ويقولوا شوفوا الاهبل اللي فاكر نفسه سايق الإنسان اللي احنا فيه




طيّب - والعلاج إيه ؟!

العلاج إنّك تعلّي عقلك الواعي على عقلك الباطن

تخلّي عقلك الواعي يفتح القوضة اللي عصابة العقل الباطن
قاعدة بتحشّش فيها في الدرا جوّاه




وده إزّاي ؟!

من خلال إنّ عقلك الواعي يبتدي يفهم العقل الباطن بيفكّر
ازّاي

فكلّ ما يشوف نمط التفكير ده - يقفشه




زيّ ما انا قافشه دلوقتي وهوّا مخلّيني أكتب البوست ده عشان
اهرب من شغل المكتب - بسّ هيروح منّي فين - مش هسيبه إلّا لمّا يخلّص الشغل
المطلوب منّه النهارده - وكلّ ما يتعولق - كلّ ما هيتعب أكتر - أمّا نشوف مين
فينا اللي هيمشّي كلامه على التاني




لو فهمت نظام شغل العقل الباطن - حياتك هتتغيّر
تماما




مثال بسيط /

عقلك الباطن في بداية البوست ده كان هيخلّيك ما
تكمّلش

لكن أنا خدّرته بكلمات ( باختصار - هاختصر لك )




فهنا هوّا خد جنب - لإنّه مش محتاج يريّحك - الموضوع أساسا
مختصر - فمش هتتعب فيه

فأنا هكّرت عقلك الباطن - وبعد كده ممكن أرزعك مقالة 20
صفحة - مش هتحسّ بطولها

طالما عقلك الباطن متخدّر - أنا ممكن أعمل فيك أيّ حاجة -
هههههههه




في بداية المقال قلت لحضرتك ( أنا درست .... )

فعقلك الباطن هنا كان محتاج يحميك من إنّك تبقى إنتا الجاهل
وأنا العالم

فهيخلّيك تقرأ المقال لآخره عشان يبقى عندك نفس العلم وما
تبقاش أقلّ منّي




[<u>\#قلت\_لك\_خاف</u>](https://www.facebook.com/hashtag/%D9%82%D9%84%D8%AA_%D9%84%D9%83_%D8%AE%D8%A7%D9%81?__eep__=6&__cft__%5b0%5d=AZUyF0bQDbvILOm98N8ZlvXLWS-fZ6rJol9NLvS_BgtOx65CRYgBuLpLrIFBgmFAkpYpmKxmcMpB_YAISGoc3PTJORAeru8Moo5Y85Yuy_N0nK6La2A_8ftDRUZCuhiJLEamjXEz7H8tIwQReoKtGOs4iqsOiKp8gMh4OilQsDfqEbYSGZFNkFuYjlriCgKzYNU&__tn__=*NK-R)
