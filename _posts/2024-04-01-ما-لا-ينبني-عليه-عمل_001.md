---
layout: post
title: "ما لا ينبني عليه عمل"
date:   2024-04-10T00:00:01+03:00
author: "Mahmoud Marzouk"
category: "مفاهيم حياتيّة"
---


فيه مفهوم مهم جدا لازم تفهمه

ألا وهو ( التعامل مع ما لا ينبني عليه عمل )

وببساطة التعامل ده بيكون بطريقة ( العلم بالشيء مع عدم
بناء عمل )

.

يعني إيه الكلام ده ؟!

.

يعني مثلا

الأرض كروية ولا مسطحة ؟

.

والسؤال هنا

هل ينبني على ذلك عمل ؟

لأ

خلاص

.

يبقى التعامل إزاي ؟

اسمع اللي بيقول كروية وأدلته

واسمع اللي بيقول مسطحة وأدلته

وشكرا على كده

ما تدخلش الخناقة

.

المهدي المنتظر

تخيل إن فيه ناس قاعدة مستنية المهدي المنتظر عشان
تنتصر

دا بناء عمل على ما لا ينبني عليه عمل

العمل اللي هما بنوه هوا إنهم تركوا العمل وجلسوا ينتظروا
المهدي

.

في حين إن الصواب إيه ؟

الصواب إنك تعرف يعني إيه المهدي المنتظر

وواجبنا نعمل إيه وقت ظهوره

ونعلم دا للي بعدنا

عشان وقت ما يظهر يكون الجيل المعاصر ليه عارف يتعامل
إزاي

.

لكن إحنا شخصيا إيه العمل اللي هنعمله دلوقتي تجاه قضية
المهدي المنتظر ؟

ولا حاجة

نكمل حياتنا عادي

ونسعى للانتصار بجهودنا الذاتية عادي

.

للأسف معظم الناس بيعملوا حاجة غلط من الاتنين

إما إنهم يتركوا القضية برمتها فلا يتعلموها

أو يتعلموها ويحاولوا يدفعوا الأمور خطوة للأمام . وهي
خطوة خاطئة
