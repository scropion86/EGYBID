---
layout: post
title: "الملتفت لا يصل"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUCQp797Pm7LCQ1-e3gZHITmBNXsiWJrly3c8dkDJMMdEpHV0lORbYnzNn6seErs26PRDZo11dbNp4i5U_toDFNDcpGkDhKW-O88SBpqlO2G0f-lfNuE-hu22aum_JtHNRp2MTJDzy0hKpROHF97lbIuoc-Zes40k06SrNQYYLZ-Kl2XeYAIX4xwtqVU0efqgA&__tn__=*NK-R)

.

الملتفت لا يصل

.

يعني إيه ؟!

.

يعني تخيل طالب رايح المدرسة مثلا

شاف فرح وقف اتفرج شوية

وبعدين كمل طريقه للمدرسة

.

في طريقه شاف خناقة . وقف اتفرج شوية

وكمل طريقه للمدرسة

.

وبعدين شاف عيال بتلعب كورة

نزل لعب معاهم

وبعدين كمل طريقه للمدرسة

.

دا الملتفت

ودا معنى الملتفت لا يصل

.

النموذج دا بنشوفه في البيزنس

واحد عاوز يعمل مصنع مواسير مثلا

شاف واحد زميله بيستورد مسامير . أو بيصدر فراولة . قال لك
ما تيجي نجرب حظنا

.

وبعدين رجع لمشوار مصنع المواسير

قام داخل في تصنيع الخط هنا عشان يوفر من تكلفة شرائه
جاهز

دخل في خناقة مش بتاعته

.

وبعدين قال لك دا فيه مشروع قاعة أفراح

دي بتكسب شبرمية المية

قام داخل شريك

.

إيه يا عم !!

.

الملتفت لا يصل

مهما كانت الملهيات أو المغريات اللي على طريقك

ما تغيرش خطتك

.

لو هتغير الخطة . تبقى بتغير الخطة فعلا

يعني تبقى فيه معطيات جديدة بتقول لك تغير الخطة

.

يعني مثلا كنت عاوز تصنع مواسير ملحومة من كاربون ستيل .
وبعدين لقيت فيه طلب على المواسير الستانلس أكتر من الكربون ستيل . فقررت
تصنع المواسير الستانلس

دا قرار مدروس . وتغيير للخطة مدروس . دا ما يعتبرش
التفات

.

لكن كل ما تشوف حاجة ع الطريق تنسى الهدف وتنشغل
بيها

.

[<u>\#الملتفت\_لا\_يصل</u>](https://www.facebook.com/hashtag/%D8%A7%D9%84%D9%85%D9%84%D8%AA%D9%81%D8%AA_%D9%84%D8%A7_%D9%8A%D8%B5%D9%84?__eep__=6&__cft__%5b0%5d=AZUCQp797Pm7LCQ1-e3gZHITmBNXsiWJrly3c8dkDJMMdEpHV0lORbYnzNn6seErs26PRDZo11dbNp4i5U_toDFNDcpGkDhKW-O88SBpqlO2G0f-lfNuE-hu22aum_JtHNRp2MTJDzy0hKpROHF97lbIuoc-Zes40k06SrNQYYLZ-Kl2XeYAIX4xwtqVU0efqgA&__tn__=*NK-R)
