---
layout: post
title: "وزن 1 1 1 2"
date:   2024-04-10T00:00:01+03:00
author: "mahmoud"
category: "مرزوقيات"
tag: "مرزوقيات"
---


من الأوزان الشعريّة اللي بحبّها جدّا

وتكاد تكون مش موجودة في الشعر القديم

هو وزن 1 1 1 2

أنا اللي بسمّيه كده يعني

وده بيكون عبارة عن إنّ الشاعر يكتب 4 شطور

ال 3 الأوّلانيّين على قافية واحدة والأخير بقافية
مختلفة

وبعدين يظبط الكلام ده على أبيات متشابهة في قافية الشطر
الأخير

يعني

1 1 1 2

3 3 3 2

4 4 4 2

5 5 5 2




وطبعا أفضلهم إنّه يكونوا 4 أبيات

فيبقي عندك مصفوفة هندسيّة متوازنة من جميع الجهات

ولو الشاعر عنده قدره يزوّد عن كده يزوّد




كمثال

في جنوبك شمس وخضرة ( 1 ) في شمالك بحر ومطرة ( 1 ) وف
غربك شرقك صحرا ( 1 ) رملك ألماس وياقوت ( 2 )

فيكي الجغرافيا تعلّم ( 3 ) وتاريخ فاضل يتكلّم ( 3 ) علمك
على قلبي معلّم ( 3 ) وبنيت ف العشج بيوت ( 2 )

كام شمس تفوت ورا قمرة ( 4 ) عمّال بيشجّ الصحرا ( 4 ) أنا
لجل حبيبتي السمرا ( 4 ) أتعب وأكدح وأموت ( 2 )

نرقص ونطير ونغنّي ( 5 ) مين يعشج أكتر منّي ( 5 ) أنا حاسس
إنّي كأنّي ( 5 ) بأرجع طفل صغنطوط ( 2 )

لبلادي بلادي بلادي ( 6 ) ليكي حبّي وفؤادي ( 6 ) يا سلام ع
الناس ف بلادي ( 6 ) ولا الجيش المظبوط ( 2 )

هتلاقي الأوزات ماشية كده

1 1 1 2

3 3 3 2

4 4 4 2

5 5 5 2

6 6 6 2




فكّك منّي ( 1 ) ولا تكلّمني ( 1 ) ولا تفهّمني ( 1 ) ولا
بتنجان ( 2 )

لو لبك ( - ) را هتتمسكن لي ( 3 ) لا تمثّل لي ( 3 ) حاجة
من الآن ( 2 )




وممكن الشاعر يعملها 3 شطور فقط مش 4




هتفضل حبيبي لآخر الزمن ( 1 ) هحبّك ولو حتّى كان التمن ( 1
) جراحي أنا عذابي أنا دموعي أنا أنا أنا ( 2 )

ولو حتّى طالت ليالي الغياب ( 3 ) هعيش لك ولو حتّى يملى
العذاب ( 3 ) سنيني أنا وعمري أنا حياتي أنا أنا أنا ( 2 )

ما حدّش بيطوي بإيديه القدر ( 4 ) في كلّ الحقايق هنفضل بشر
( 4 ) بنفرح ساعات بنضحك ساعات بنبكي سنة سنة سنة ( 2 )




اوعى تشكّ ( 1 ) إنّي يجيلي شوك ( 1 ) او اتأثّر أو أقول حنّيت
( 2 )

وآدي بلوكّ ( 1 ) على الفيسبوك ( 1 ) واسمك أنا هاعمل له
ديليت ( 2 )




دا هوّا حبيبي ( 1 ) وهوّا نصيبي ( 1 ) وهوّا النور لعنيّا
وقلبي ( 2 )

وهوّا شبابي ( 3 ) وهوّا صحابي ( 3 ) وبكره قرايبي وكلّ
حبايبي ( 2 )




آدينا حبّينا ( 1 ) وهوينا وبقينا ( 1 ) من ضمن أهل الهوى (
2 )

عيونه ندهوني ( 3 ) أمروني وعيوني ( 3 ) بالأمر دابت هوا (
2 )

سهرااااان ( 4 ) حيرااااان ( 4 ) مش لاقي وصفة دوا (
2 )




لا كان علي بالي ( 1 ) ولا كان ف خيالي ( 1 ) أعشق وأسلّم ف
يوم ( 2 )

آديني لا بقيت ( - ) مرتاح ولا خالي ( 1 ) ولا عيني جايّلها
نوم ( 2 )

سهرااااان ( 3 ) حيرااااان ( 3 ) عمّال بعدّ النجوم (
2 )




دي أوزان 1 1 2

لكن طبعا الوزن الأقوى هو 1 1 1 2

سحب رمشه وردّ الباب ( 1 ) كحيل الأهداب ( 1 ) نسيت أعمل
لقلبي حجاب ( 2 ) وقلبي داااااب ( 2 )

رموشه تميل على خدّه ( 3 ) جناح رفرف على ورده ( 3 ) ولو
طلب القمر ودّه ( 3 ) أمل كدّاب أمل كدّاب ( 2 )

نسيم العصر ع القصّة ( 4 ) بيحكي في الهوا قصّة ( 4 )وبين
البصّة والبصّة ( 4 ) تدوب أحباب تدوب أحباب ( 2 )

كحيل والكحل من بابل ( 5 ) وإمتى عيوننا تتقابل ( 5 ) يا
ريت نظرة وأنا قابل ( 5 ) ولو بعتاب ولو بعتاب ( 2 )

غزال أنفاسه تتنسّم ( 6 ) عبير والخطوة تتقسّم ( 6 ) نغم
وشفايفه تتبسّم ( 6 ) ولا العنّاب ولا العنّاب ( 2 )




وعمار يا اسكندريّة ( 1 ) يا جميلة يا ماريّة ( 1 ) وعد
ومكتوب عليّا ( 1 ) ومسطّر ع الجبين ( 2 )

لأشرب م الحبّ حبّه ( 3 ) وانزل بحر المحبّة ( 3 ) واسكن حضن
الأحبّة ( 3 ) والناس الطيّبين ( 2 )

حكاياتك يا زيزينيا ( 4 ) حواديت وناس ودنيا ( 4 ) في
حواري اسكندريّة ( 4 ) وليالي المنشدين ( 2 )

ويا موج بحر الليالي ( 5 ) عدّيتك وإنتا عالي ( 5 ) ودفعت
المهر غالي ( 5 ) م الأيّام والسنين ( 2 )




أظنّ أحمد فؤاد نجم كان سيّد هذا الوزن




مع الأسف يابا ( 1 ) الدنيا دي غابة ( 1 ) مالناش مكان
فيها ( 2 )

ويا عيني يا وعدي ( 3 ) ع المغرمين بعدي ( 3 ) والطيّبين
فيها ( 2 )




الحمد لله خبّطنا ( 1 ) تحت باطاطنا ( 1 ) يا محلي رجعة
ظبّاطنا ( 1 ) من خطّ النار ( 2 )

يا أهل مصر المحميّة ( 3 ) بالحراميّة ( 3 ) الفول كتير
والطعميّة ( 3 ) والعيشة عمار ( 2 )

الحمد لله وآهي ظاطت ( 4 ) والبيه حاطط ( 4 ) في كلّ حتّة
مدير ظابط ( 4 ) وإن شاء الله حمار ( 2 )

أشعار تمجّد وتماين ( 5 ) حتّى الخاين ( 5 ) وإن شاء الله
يخربها مداين ( 5 ) عبد الجبّار ( 2 )

طبعا كان يقصد عبد الناصر

اتسجن فيها دي




بالمناسبة فيه وزن 1 1 2 1

هنعمل له بوست لوحده إن شاء الله

لكن الوزن اللي بنتكلّم عنّه النهارده أصعب بكتير

1 1 1 2




انا أشوف شعورك مفرودين تحت القمر ( 1 ) النيل قصادك يغسل
أحزان البشر ( 1 ) وألقاني عايز أروح إليكي واعتذر ( 1 ) شعورك إنتي سيول
بتحدفنا سوا ( 2 )

أنا أشوف عينيكي تروح إشارة للمنى ( 3 ) تنده عليكي
الانتظار مليون سنة ( 3 ) البعد لسّه ما نسّاناش الدندنة ( 3 )
عينيكي زيّ دوا لقلبي اللي انكوى ( 2 )

أنا أشوف شفايفك مستعدّين للوفا ( 4 ) أنسى اللي خانوني
ويملاني الصفا ( 4 ) ما بكونش داري غير بروحي مهفهفة ( 4 ) لشفايفك
المتصبّرين على النوى ( 2 )

النوى يعني البعد

أنا أشوف أشوفك أبقى غير ما كنت أنا ( 5 ) عاملالي إيه بسّ
إنتي وأنا مش من هنا ( 5 ) بتردّي غربة قلب روح متطمّنة ( 5 ) إنتي اللي
خلّيتي الحياة مالية الهوا ( 2 )




طبعا كان عمرو دياب لسّه جاي من بورسعيد

وماعاهوش غير اللحن البورسعيدي بتاع

لالا لاي - لاي لاي - لاي لالا لاي

فعمل عليه الأغنيّة دي

وبعد كده تامر حسني عمل علي نفس اللحن أغنيّة قرّب
حبيبي

اللي بالمناسبة وزنها بردو 1 1 1 2

هتداري وأنا أداري ( 1 ) وتقيد نارك وناري ( 1 ) وتموت
وتعرف أخباري ( 1 ) وأنا أموت م الشوق وأحتار ( 2 )

ما تقرّب وأنا أقرّب ( 3 ) فيها إيه لو حتّى نجرّب ( 3 ) مين
عارف كدّه لمّا نقرّب ( 3 ) نرتاح من دي أفكار ( 2 )
