---
layout: post
title: "احتفظ بالتسويق"
date:   2024-04-10T00:00:01+03:00
author: "Mahmoud Marzouk"
category: "إدارة الشركات"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUaanTbLkmdHHDzPymslT2NReMsdDR_dZsw4Fu8dDbDcTEESJbTklVE6llHKVjI3ezsvk6o_wR2A1OVx4Vynax3I-DtbYOOsVlTonqtEPkJxqaEscUA63Wg_scvdz24gfGdsgtSkO12iNnLJHgY2q-aURFdn3tLoq9PqGy3lnOpPw&__tn__=*NK-R)

\-

ما فيش علاقة بين إنّ أشطر واحد ( فنّيّا ) في المصنع عندك -
هوّا اللي يقابل العملاء

\-

ممكن يكون مهندس عبقريّ فنّيّا - لكنّه لا يجيد الكلام

وممكن يكون تنك - وينفّر العملاء منّه - ( ومنّك - ومن
مصنعك - ومن الشراء منّك )

\-

عن مقابلتين خلال الأسبوع الماضي في مصنعين

في كلّ مقابلة كان معايا مسثمر ورايحين لزيارة مصنع
ما

\-

في مصنع منهم

قابلنا واحد ما بيطلّعش الكلمة إلّا لمّا تشاور له عليها -
وبقى ناقص أقول له قول كذا يا ربّ أبوك يروح يحجّ

أنا عارف إنّ مصنعهم شغّال في الكذا ده - بسّ عاوز المستثمر
يسمعها من مهندس المصنع بنفسه

\-

في المصنع التاني - واحد بيقول لنا إحنا ما بنشتغلش في
الحاجات الصغيّرة دي - مع إنّهم بيشتغلوا فيها جوّا

يعني أنا هاطلع من بيتنا - وأسافر أكتر من 100 كيلو رايح
لمصنع - وأنا مش عارف هوّا بيصنّع إيه ؟!!!

بسّ آهي تناكة وخلاص

\-

بينما في مصنع تالت

صاحب المصنع قابلنا بمنتهى الحفاوة - واتناقش معانا بمنتهى
العمق فنّيّا - وبمنتهى الصدق - وبمنتهى التواضع

\-

نصيحة لحضرتك كصاحب مصنع

اللي يقابل الناس يكون ودود - ويكون متحدّث لبق

إحنا هنا في دايرة بيع - مش في دايرة هندسة - ولا في دايرة
منظرة

ومسؤول البيع دا هوّا المحبس الأخير - لو مقفول - ما يفرقش
معايا الدايرة جوّا شغّالة إزّاي

كده كده مش هتطلّع المنتج من باب المصنع

\-

وعموما

خلّي الكلام مع العملاء هو آخر وظيفة تفوّضها في
المصنع

\-

يعني

لو عندك 10 وظائف

فوّضهم للغير واحدة ورا التانية

لكن خلّي الخطّ الأماميّ ده معاك

ولو هتفوّض المهمّة دي للغير - يبقى دي آخر حاجة
تفوّضها
