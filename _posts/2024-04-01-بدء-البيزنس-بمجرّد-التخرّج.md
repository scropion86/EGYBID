---
layout: post
title: "بدء البيزنس بمجرّد التخرّج"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


السلام عليكم  
ده حوار دار بيني وبين أحد الأصدقاء  
علي الرسائل الخاصّة  
استئذنته في نقله للعامّ  
لعلّه يكون فيه فائدة للجميع  
-  
هو  
السلام عليكم  
هندسة كان فى تصميم  
أنا شغال عليه بقالى فترة طويلة  
-  
أنا  
وعليكم السلام  
-  
هو  
واوشك على انه يخلص  
طبعا مكنتش شغال لوحدى  
وعايز اخد راى حضرتك فيه كفكرة  
ومين اللى ممكن يساعدنى لو تسمح طبعا  
-  
أنا  
اتفضل  
-  
هو  
التصميم لمكن \*\*\*\*\*  
اللى مبقاش حد قادر يستورده  
وبقت الناس تبيع المستعمل والمتهالك  
وتشغله تانى  
-  
أنا  
انتوا شركة ؟  
-  
هو  
لا  
مش شركة  
انا لسه مناقش مشروع تخرجى  
وصديقى \*\*\*\*\*  
وانا اشتغلت واتدربت فى اكتر من مكان  
اخر سنتين الحمد لله برده  
-  
لكن حاليا فاضى  
يعنى شغال على حاجات خاصه  
مش مع شركات او حاجة  
طبعا صديقى ده  
اللى اشتغل معايا فى التصميم يعنى  
التصيم اشتغلنا فيه على اجزاء جديدة  
موجود فى بعض الموديلات الحديثة  
مش كلها  
وبقلل عدد مراحل المكنة  
اشتغلنا ل 3 مقاسات  
-  
والصراحة ينقص شئ من التعرف اكثر  
على ال materials اللى عندنا
ومواصفاتها  
وجزء مهم جدا بعد كده واخير وهو  
ال simulation  
عشان نظبط كام حاجة فى ابعاد ال \*\*\*\*\*  
وديه صور مبدأية  
-  
أنا  
هل انتوا اشتغلتوا في مجال \*\*\*\*\* قبل كده ؟  
-  
هو  
اتدربنا فى عدة اماكن  
انا وهوا طبعا الحمد لله  
-  
أنا  
ثالثا هل انتوا اشتغلتوا في تصنيع الماكينات قبل كده
؟  
-  
هو  
فى حاجات بسيطة الصراحه وصغيره نسبيا فى التكلفة  
-  
أنا  
المفروض ان رؤيتكم هي " هنصنع ماكينات \*\*\*\*\*
"  
دي نقسمها ل 3 كلمات  
-  
هنصنع  
يعني انتوا شركة  
ما حدش هيعترف بيكوا اذا لم تكونوا شركة  
لازم تنزلوا معارض مثلا عشان تعرضوا شغلكوا  
هتعملوا كده ازاي اذا لم تكونوا شركة  
ودي خليها اخر مرحلة  
-  
ثانيا كلمة  
ماكينات  
يبقي لازم عندكوا خبرة  
مش أقلّ من سنتين في تصنيع الماكينات  
تشوفوا خلالها خوازيق المجال  
-  
ثالثا  
كلمة \*\*\*\*\*  
يبقي لازم تكونوا اشتغلتوا بشكل احترافي ودائم  
في مجال \*\*\*\*\* مش اقل من سنتين  
تشوفوا خلالها مواصفات ومشاكل المكن  
والعملاء بيحبوا ايه وبيكرهوا ايه  
وايه اللي ممكن تبروزوه كميزة تنافسية ليكوا  
-  
يبقي كده سنتين في مجال \*\*\*\*\*  
بعدها تسيبوه وتروحوا سنتين لمجال تصنيع المكن  
بعدها سنة تاسسوا شركة  
وتشوفوا ممولين يقتنعوا بيكوا  
-  
وبعدها تبدؤوا تقولوا للسوق احنا شركة كذا  
اللي بننتج مكنة كذا  
-  
هو  
هو بصراحه يا هندسه  
الشغل فى مجال \*\*\*\*\* بشكل احترافى  
شبه مستحيل  
احنا نزلنا اكتر من مكان  
الشغل عشوائى فوق الوصف  
-  
أنا  
ما فيش طريق غير اللي قلتهوا لك ده  
-  
هو  
وفى اخطاء جسيمة  
ومشاكل فى الانتاج  
بعضها ناتج من اهمال  
وبعضها جهل  
وبعضها من المكن نفسه  
تمام انا بوضح لحضرتك خبرتى فى المجالات ديه  
وتجربتنا معاها ومع السوق الى الان  
مش بعترض يعنى  
-  
ثانيا بقى مجال التصنيع  
انا اشتغلت فيه بشكل شخصى  
فى مكانين فتره تقارب السنه لمنتجات مختلفه  
وبرده كان بيتم فيه حاجات غير احترافيه  
واخدت خبرات ومعلومات كتير  
اهمها انا مفيش مواد موصفه إلا قليل  
ومعظمها مستورد وغالى جدا  
لكن كاستفاده tech  
مش قوى الصراحه خالص برده  
-  
وفكره الضعف والركود اللى قابلتها  
هيا اللى خليتنى احسن انى اقدر اضيف  
أو أعمل حاجات افضل واكثر فعاليه  
او انا بأدّعى كده يعنى  
-  
بالاضافة ان لقيت زى ما وضحت لحضرتك  
محدش قادر يشترى بالاسعار الجديدة  
وانا قدرت اشتغل على ال know how  
انا و\*\*\*\*\* طبعا بشكل جيد  
-  
وبالنسبة لجزئية " تاسيس شركة " ؟  
لا ديه اللى بحاول افكر فيها الصراحة  
وعايز حد يكون عنده قدرة على التمويل كشريك  
-  
أنا  
يمولك بأمارة إيه ؟  
-  
هو  
ويكون عنده علم بالمشكلة والسوق  
وخبره كافيه  
ورغبة انه يعمل حاجة زى كده  
-  
أنا  
الممول لو عنده علم وخبرة - يبقي هيحتاجك ليه ؟!  
-  
هو  
لو ملم بمشكلة المكن ده واسعاره  
اكيد هيبقى عنده رغبة اكيد  
وفكرة انتاج حاجة جديدة طبيعى فيها مجازفة  
بس الفكرة ان المجازفة لانتاج اول مكنه  
-  
أنا  
طيب هيمولك بامارة ايه ؟  
يعني  
هتقنعه ازاي ؟  
هتقول له انا ما عنديش خبرة بمجال \*\*\*\*\*  
وما عنديش خبرة بمجال المكن  
وعاوزك تعطيني فلوس أجازف بيها ؟!  
-  
هو  
تكلفتها بالنسبة لاسعار المكن  
والارقام اللى المصانع بتتكلم فيها  
قليل جدّا  
-  
ثم ان فى جزء تانى مهم  
ان دلوقتى برامج ال simulation  
هتمكننا من اكتشاف اى خلل  
او تاخر نسبى او مشكلة محتمله  
بنسبة كبيرة جدا  
-  
فبالتاكيد الموضوع هيكون اكثر وضوحا  
ومش محتاج محاولات وتجارب  
واهدار ل materials  
زى زمان  
-  
بس الصراحة فى مشكلة تانية  
ان الاماكن اللى عندها القدرة  
على الانتاج بالشكل ده كتشغيل قليلة جدا  
تكاد تنحصر فى مكان او اتنين بس  
-  
والمشكلة التانية انا عايز اختبر بعض المواد  
اللى فى السوق والخامات  
واعملها جداول ليا انا اشتغل عليها  
واعدل فى التصميم نفسه بما يلائمها  
عشان ما اضطرش استورد كل المواد موصفة  
او اشتريها بسعر غالى  
-  
أنا  
المفروض ان رؤيتكم هي " هنصنع ماكينات \*\*\*\*\*
"  
دي نقسمها ل 3 كلمات  
-  
هنصنع  
يعني انتوا شركة  
ما حدش هيعترف بيكوا اذا لم تكونوا شركة  
لازم تنزلوا معارض مثلا عشان تعرضوا شغلكوا  
هتعملوا كده ازاي اذا لم تكونوا شركة  
ودي خليها اخر مرحلة  
-  
ثانيا كلمة  
ماكينات  
يبقي لازم عندكوا خبرة  
مش اقل من سنتين في تصنيع الماكينات  
تشوفوا خلالها خوازيق المجال  
-  
ثالثا  
كلمة \*\*\*\*\*  
يبقي لازم تكونوا اشتغلتوا بشكل احترافي ودائم  
في مجال \*\*\*\*\* مش اقل من سنتين  
تشوفوا خلالها مواصفات ومشاكل المكن  
والعملاء بيحبوا ايه وبيكرهوا ايه  
وايه اللي ممكن تبروزوه كميزة تنافسية ليكوا  
-  
يبقي كده سنتين في مجال \*\*\*\*\*  
بعدها تسيبوه وتروحوا سنتين لمجال تصنيع المكن  
بعدها سنة تاسسوا شركة وتشوفوا ممولين يقتنعوا
بيكوا  
-  
وبعدها تبدؤوا تقولوا للسوق احنا شركة كذا  
اللي بننتج مكنة كذا  
-  
أنا  
الكومنت ده فيه الخلاصة  
ما فيش غير كده  
-  
هو  
وده شوية عايز امكانيات معامل وورش مجهزة  
الممول لو هعنده خبرة فى المجال  
عمره ما هيبقى عنده ال  
know how  
مش رؤيتنا  
فى علم وفى know how
محجوبة  
كل مكان بينتجها بشكل خاص بيه  
وفى اختبارات قبل التنفيذ  
-  
أنا  
يا فندم ممكن حضرتك شايف الموضوع احسن منّي  
ربّنا يوفّقك  
-  
هو  
لا العفو والله  
انا بوضح لحضرتك اللى انا وصلتله  
وتعلمته  
بشكل اوضح  
لا اكثر  
-  
أنا  
طيب انا اقدر اساعدك بايه ؟  
-  
هو  
كفكرة كلية كده  
تفتكر حد ممكن يمول حاجة زى كده  
-  
أنا  
لا  
-  
هو  
تمام  
جدا  
طيب ايه اللى ممكن يخليه يمول  
؟  
-  
أنا  
اعمل اللي قلت لك عليه  
في الكومنت بتاع " عاوزين نصنع مكن "  
ده ممكن يقنع الممول  
-  
هو  
تمام جزء الخبرة تقريبا موجوده  
بس مش نفس المدة  
النصف  
واكيد هسعى ازودها الفترة الجايه باذن الله
تقريبا  
لكن جزء الشركة ده اللى معرفش اعمله ازاى الصراحه  
-  
أنا  
عرفت منين ان الخبرة موجودة ؟  
-  
هو  
بقول لحضرتك نصف المدة  
يعنى بالفعل احنا تواجدنا فى مصانع \*\*\*\*\*  
ومجال التصنيع  
لكن مش سنتين فى كل مجال  
طبعا لسه  
-  
أنا  
حضرتك خريج سنة كام ؟  
-  
هو  
انا لسه خريج الترم ده اهو  
وصديقي خريج من سنه ونص  
بس اشتغلت فى اكتر من مكان وانا طالب  
فى المجالات ديه  
ونزلت تدريبات  
طبعا برده  
هو الشغل والخبرة قبل التخرج مبتتحسبش  
؟  
-  
أنا  
يعني هنبدأ نعدّ من 2019  
وضيف عليهم سنتين خبرة في \*\*\*\*\*  
وسنتين خبرة في المكن  
يعني المفروض تفكروا في تاسيس شركة  
بعد 4 سنين ع الاقل  
-  
هتاخدوا حوالي سنة تعافروا مع الشركة  
لحد ما تلوح بوادر ان فيه ناس طالبة منكم شغل  
لكن مشكلتكم هتكون في التمويل  
-  
ساعتها هتاخدوا كل الكلام ده  
وتروحوا تعرضوه ع الممول  
ووتقولوا له الثمرة نضجت آهي  
وعاوزين 10 قروش عشان نقطفها  
هنا المموّل هيبتدي يلتفت ليكوا  
-  
لكن الممول مش هيلتفت ليكوا  
وانتوا عاوزين تحفروا الارض  
وتحطوا البذرة وتسقوا الشجرة وتراعوها  
انتا فاهم عقلية الممول غلط  
-  
هوا لو عاوز يحفر الارض ويحط بذرة ويرويها  
هيعمل كده لوحده  
وهنا ما يبقاش اسمه ممول  
هيبقي اسمه رجل اعمال  
وفيه فرق بين رجل الاعمال والمموّل  
-  
المموّل بيصرف علي رجل الاعمال  
-  
الممول تاجر  
عاوز يحط فلوس النهارده  
ياخد أرباح بكره  
[https://www.youtube.com/watch…](https://l.facebook.com/l.php?u=https%3A%2F%2Fwww.youtube.com%2Fwatch%3Fv%3DEILzinNLdbw%26list%3DPLAjuKJqaqS_qrT3xMXMAnn3uXqb0Ixi9q%26index%3D4%26fbclid%3DIwAR1vLfep9aqu8rl4E6EIAUtFOrqKmZQRizTwZvr1TfOqerRZgYL-oDOq15M&h=AT2iU5ysFNJ8ebukCAqjTYpwAOjMkxM4gKBLX7WpAEyelErIISckWSgscReVgqQuScm3Wz4yaovdPQynlSxKc7vfLnVfbszQjiR-8Grh8hqB3idOUVIhRiXxyXB74H9TwtMkepV6YkJvLWWZAx1v4lhkGbqyFiHc)  
شوف الفيديو ده لو سمحت  
-  
هو  
عنيا حاضر  
اكيد  
بس كده معنى كلامك ان االشغل قبل التخرج  
كخبرة مش محسوب  
؟  
-  
أنا  
لا  
-  
هو  
تمااااام  
شكرا جدا والله لوقت حضرتك  
جزاك الله خيرا  
العفو تحت امرك  
شوف الفيديو ضروري  
-  
هو  
اكيد هاستفيد من الفيديو  
-  
أنا  
ولو شفت السلسلة كلها يبقي افضل ان شاء الله  
-  
هو  
وبعتذر لو اسلوبى دايق حضرتك فى حاجة ولا حاجة  
[https://www.youtube.com/playlist…](https://l.facebook.com/l.php?u=https%3A%2F%2Fwww.youtube.com%2Fplaylist%3Flist%3DPLAjuKJqaqS_qrT3xMXMAnn3uXqb0Ixi9q%26fbclid%3DIwAR11X7HDzyDT9NPn3Z0sV7RDK7Yc6H9z-uAe1vXi8vbaieWQ8ria81K1l6k&h=AT0imstwy9b2d5V4VZuNLQxzhd_uQT78hhIYaGsbMP2U0jU4gnnnmhm0GlKwOX9xWRFeIhcTrz-kQylR6oIOrKbjkrSrx_yedzGCZM2wUjizsWIktbllCFfTT_ayZNnaAp-i7GRKJkLCEsf4FPqm1L0mJhY4zTDX)  
لا ابدا  
ربّنا يوفّقكم  
-  
هو  
اهاا هحملها على الموبايل  
اللهم امين وفقنا واياكم يا رب
