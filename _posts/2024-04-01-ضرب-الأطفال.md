---
layout: post
title: "ضرب الأطفال"
date:   2024-04-10T00:00:01+03:00
author: "Mahmoud Marzouk"
category: "مرزوقيات"
category: "الأسرة"
---


الضرب مشروع عادي ومش غلط  
انا اشتغلت 7 سنين مدرب كاراتيه  
في اخر 6 شهور ندمت اني ما كنتش باضرب  
-  
والاولاد هيفضلوا يحبوك كابوهم  
ويعشقوك كمدربهم  
بالمناسبة هما ممكن يحبوا المدرب اكتر من ابوهم  
خصوصا اذا كان حنون معاهم  
-  
هتقول لي حنون وبيضرب  
هقول لك ايوه عادي  
فيه فرق بين الحنان والدلع  
الدلع هو (الحنان + الافساد)  
لكن الحنان ما فيش مانع منه خالص  
-  
الي ان يظهر ان الطفل ذاهب الي طريق الافساد  
هنا تتوقف وتتعامل بالمناسب  
المناسب ده درجات  
منها الضرب  
مش هوا اول حاجة طبعا  
لكنه موجود  
-  
وفكرة ان الضرب هيخلي الطفل عنده "متلازمة تعاليلي يا
اما"  
اللي اتكلم عنها "البروفسير البهنساوي" ده كله كلام
بلح  
الطفل بطبيعته بينسي  
لكن التربية بتستمر معه  
-  
اخيرا  
يجب علي الاب ان يتسم بالهيبة  
والهيبة هي (الحب + الخوف)  
-  
ولله المثل الاعلي  
فانت تحب الله وتخاف منه في نفس الوقت

فهذه هي الصفة المطلوبة للاب  
الا وهي الهيبة  
يعني الحب مع الخوف  
-  
بعكس الام - فلا حاجة للخوف منها  
هي فقط نبع من الحنان والحبّ  
اما الاب فمسؤولياته ومهامّه مختلفة  
-  
قد تكون انت ابناؤك مطيعون  
فلتحمد الله ولا توجه اللوم لغيرك  
-  
طبعا غيرك دول مش متوقع منهم انهم يكونوا بيكهربوا ولادهم
في مناطق حساسة  
لما باتكلم عن الضرب فانتا فاهم يعني ايه ضرب تعليمي - مش
تعذيبي  
-  
وانا كمدرب بردو ممكن اقول لك ان افضل مناطق تضرب
عليها  
هي المناطق العضلية  
زي المؤخرة مثلا او الكتف غطاء الكتف يعني او العضلة
الدالية او المثلثة  
بحيث ان المناطق العضلية دي مش هتتاذي  
بعكس المناطق العظمية  
-  
ويكون الضرب باطراف الاصابع لمنع الاصابات  
المطلوب هو اللسوعة اللي اثارها تزول سريعا ولا تسبب
اصابات  
-  
وبالطبع يجب تجنب الضرب "المهين"  
يعني ممنوع تضربه علي وشه مثلا او قدام اصحابه او حتي
اخواته  
-  
باختصار  
انتا لو بتضرب بغرض التعليم هتلاقي كل اللي انا بقولك عليه
ده بتعمله لوحدك  
-  
ولو هتصالح يبقي لازم يكون بعد ما الطفل يكون عرف
غلطه  
-  
وغلط كبير انك انتا تضرب والام تصالح  
لو انتا ضربت يبقي الام تفهم الطفل انه غلطان  
وان ابوك ضربك عشان انتا غلطان  
-  
وانك لازم تعتذر لبابا  
ولما الطفل يعتذر لازم تفيض عليه بالحنان  
عشان تنمي عنده ثقافة الاعتذار  
لكن لو هوا اعتذر وانتا طردته  
بعد كده هيقول لك انا اعتذر ليه طالما ما بيجيبش
نتيجة  
-  
فالام المفروض تعوم علي عوم الاب  
حتي لو داخلة من برا ومش عارفة ايه اللي حصل  
عاوزة تعرفي يبقي في غرفة مغلقة مش قدام الطفل  
-  
لكن لما الاب يضرب والام تصالح  
هتتربي في عقلية الطفل انه مظلوم وابوه ظالم
وخلاص  
بدليل اني ما عملتش حاجة غلط وماما بتصالحني اهي عشان انا
اتظلمت  
-  
والاب كذلك بردو لازم يعوم علي عوم الام  
ولو عاوز يقول لها حاجة يبقي في غرفة مغلقة  
انتا كطفل شايف ابوك بيزعق لك مثلا  
وبعدين امك بتعترض عليه  
يبقي كده ابوك احتمال يكون غلطان  
-  
طيب طالما انتا غلطان  
أو ع الاقل مش متاكد من اللي بتعمله  
يبقي بتزعق لي ليه  
ما تتاكد من موقفك الاول وبعدين تزعق لي  
الطفل هيفكر كده - ما تستغربش ده علي تفكير الطفل
