---
layout: post
title: "المنطق"
date:   2024-04-10T00:00:01+03:00
author: "mahmoud"
category: "مرزوقيات"
tag: "المفاهيم"
---


لو كانت الدولة إنسانا  
لكان القلب هو الشعب  
ولكان العقل هو الحكومة  
ولكان الدم هو المال  
ولكانت الأوردة هي الطرق  
ولكانت الاعصاب هي الاتصالات  
ولكانت العضلات هي الصناعة  
ولكانت المعدة هي الزراعة  
ولكانت العيون هي الإعلام  
ولكان الضمير هو الرقابة  
ولكان الهواء هو الفكر  
ولكات الماء هو التعليم  
ولكانت الصحة هي وزارة الصحّة

ما تقولش ايه ادتنا مصر  
قول هندي ايه لمصر  
اغنية غنتها مغنية تونسية  
----------------  
وانا علي الربابة بغني  
عاشق  
ومغني  
وايه هكون جنب عشاقك  
حلوة بلادي  
السمرا بلادي  
اغنية غنتها مغنية جزائرية  
--------------  
لو سالتك انتا مصري تقولي ايه  
مغنية لبنانية  
-----------------  
قوم نادي ع الصعيدي  
وابن اخوك البورسعيدي  
مغني اماراتي  
-----------  
الله الله يا ربي  
الله الله ومن قلبي  
ع اللي اتوضي كده من نيلها  
غناها كويتي  
---------  
هما ييجوا يقبضوا فلوس  
ويغنولنا احنا عشان نضحي للبلد  
ارض النفاق

من ابتعد عن الوسادة .. اقتربت له السيادة ..

ومن لزم الرقاد .. حُرِم المراد ..

ومن أكثر النوم .. سبقه القوم ..

ومن ترك العمل .. تركه الأمل ..

والقمة أساسها : \*( قم
)\*  
يا أيها المزمل \*قم\* الليل  
يا أيها المدثر \*قم\* فأنذر

\*فالعمر قصير وعليه تحديد مصير\*  
\*إما إلى جنة وإما إلى سعير\*  
لن تجد الهداية ملقاة على الأرض ، وليست سلعة بالأسواق
للعرض ،  
قال تعالي:  
(( وَالَّذِينَ جَاهَدُوا فِينَا لَنَهْدِيَنَّهُمْ سُبُلَنَا ۚ وَإِنَّ اللَّهَ لَمَعَ
الْمُحْسِنِينَ (69) )). العنكبوت

عندما ترى مشكلة عامة في مستوى ما , فاعلم أن أصل المشكلة
في مستوى مختلف .  
عندما يرسب كل الطلاب فالمشكلة في مستوى غير مستواهم ,
رسوب جميع طلاب دفعة ما إنما هو دليل على فشل الدكتور أو القسم , فشل كل
المهاجمين في الوصول للمرمى هو في الحقيقة عجز في خط الوسط الذي لا يقوم
بدوره - و هو في النهاية فشل لخطط المدرب الفني غالبا.  
في إحدى حوادث الطائرات حلل الفريق المختص بالتقصي سبب
الحادث فوجدوا في جزء من جناح الطائرة المكسور نقطة و حولها دوائر بما يشبه
جذع الشجرة المقطوع , و هو ما يعني - عند مختصي تحليل أسباب الكسور و
انهيار المعادن - وجود شرخ صغير بدأ يزيد مع كل رحلة حتى أدى لحدوث
الكارثة.  
اتجهوا فورا لشركة الطيران لفحص سجلات الكشف الدوري و
الصيانة , فوجدوا أن الشركة تقوم بالفعل بالفحص في
كل رحلة , استدعوا العامل المختص بفحص الجناح في آخر رحلة , و طلبوا منه أن
يقوم بعملية الفحص أمامهم , وجدوا أن تدريبه كان
نظريا و قيل له ابحث عن الصدع لكنه لم ير الصدع من قبل , كما أن الجهاز
الذي يستخدمه و هو أشبه بمنظار مرن يشع ضوءا زائدا يشوش الرؤية .  
عرفوا أن المشكلة في مستوى سابق على مستوى العامل , و هو
التدريب و جهاز الفحص نفسه , فقاموا بتعديل برامج التدريب و تعديل تصميم
جهاز الفحص.  
ابحث دائما عن الخطأ في المستوى الصحيح , و ساعتها لن تلقي
باللائمة على من لا يلام , و ستشير أصابعك إلى الاتجاه الصحيح .

تكرار الأخطاء ليس مبررا لقبولها  
اذا كان صديقك يخطأ خطءا . صغيرا . فعليك انتقاده في كل
مرة يقوم فيها بهذا الخطأ  
فقد يرتجي منه أن ينصاع للنصيحة في يوم من الأيام  
.  
اما اذا كان الخطأ كبيرا . فانصحه مرة . فإن عاد . والا .
اقطع علاقتك به  
.  
اما ان تري الخطأ الصغير فتنصحه مرة ثم توقف النصح . فهو
اشعار منك بقبول هذا الخطأ . بل ودعوة لصديقك للاستمرار فيه

لو كانت لي دعوة ادخرها للناس  
لدعوت الله لهم أن ينزع من قلوبهم الغضب ويلهمهم
السكينة  
أن يتنازلوا عن الانتقام  
أن يتنازلوا عن الانتصار للنفس  
أن يعلموا انه لا شئ يساوي الطمأنينة في النفس

من المفاهيم الشائعة المغلوطة عند الناس حاليا  
هو مفهوم ذم الجدل في المطلق  
فيقولون - قاتل الله الجدل  
-  
بينما الاصل ان الجدل ان كان عن حق فهو محمود  
قال تعالي - وجاهدهم به جهادا كبيرا - أي بالقرآن  
وقال عزّ من قائل - ولا تجادلوا اهل الكتاب الا بالتي هي
احسن  
وقال جلّ شأنه - وجادلهم بالتي هي احسن  
-  
اخيرا  
ان كان الجدل عن امر عادي - دنيوي يعني  
فالافضل هو ترك الجدل حتي وان كنت انت صاحب الحق  
-  
كما انه اذا علمت ان من يجادلك يجادل من اجل
الجدل  
فينصح بترك الجدل معه ولو كنت انت صاحب الحق  
مع ضرورة تبيان الحق للناس الاخرين والا حدث لهم
تضليل  
-  
كما انه لا يجوز في الجدل الاساءة للاخرين بقصد التشفي
منهم  
-  
قال الحبيب صلوات ربّي وتسليماته عليه  
أنا زعيم ببيت في ربض الجنّة لمن ترك المراء وإن كان
محقّا

لقتل أيّ فكرة في مهدها  
ناقشها علي المستوي الاستراتيجيّ

"إن البعد الفلسفي لتأوير البتنجان والكوسة والفلفل يعكس
طبيعة الشخصية المصرية في تفريغ أي شئ من مضمونه وحشوه باللي على
مزاجنا."

لازم تؤمن ان كل حاجة في الدنيا صعبة ومحتاجة
مجهود  
قال رسول الله صلي الله عليه وسلم  
اللهم لا سهل الا ما جعلته سهلا  
-  
الاصل في الاشياء الصعوبة  
-  
لما تتيقن من كده  
هتتحرك من منطلق الجد للتغلب علي الصعوبات  
-  
عمرك ما هتسمع ان حد جاله احباط من الفشل  
لان الحد ده المفروض يبقي فاهم ان الاصل في الاشياء
الصعوبة  
-  
وربنا بييسر لكل صاحب عمل عمله  
قال رسول الله صلي الله عليه وسلم  
كل امرئ مهيّأ لما خلق له  
-  
فالاصل في شغلتك انها صعبة علي الناس كلها وسهلة عليك انتا
بس  
-  
عشان كده انا باستغرب جدا لما الاقي حد بيمدح
شغلي  
انا بابقي شايفه فيه اخطاء واقل من طموحي فيه  
لكنه بيبهر الناس  
-  
لكني ادركت مؤخرا الحقيقة دي  
ان انا باعمله بسهولة مش لانه سهل  
ولكن  
لان ربنا يسّره ليا انا بس  
فباقي الناس بينظروا له علي انه صعب وياه ازاي الراجل ده
عمل الشغل ده  
-  
لو اتحركت من المبداين دول  
هتستريح جدا  
المبدا الاول - الاصل في الحاجات الصعوبة  
المبدا التاني - ربّنا هييسر لك عملك ان شاء الله  
-  
واجعل دائما علي لسانك قول الرسول صلي الله عليه
وسلم  
اللهم لا سهل الا ما جعلته سهلا  
-  
واجعل دوما في اذنك نصيحة رسول الله صلي الله عليه وسلم
حين قال  
احرص علي ما ينفعك واستعن بالله ولا تعجز  
-  
وحين قال  
اللهم اني اعوذ بك من العجز والكسل  
-  
واني لاستحي ان اقول علي شئ ( الله المستعان ) ثم لا
انجزه  
فكاني - والعياذ بالله - قد نسبت الفشل لعون الله  
فكيف يتدخل عون الله في شئ ولا يتم انجازه  
-  
[<u>\#مرزوقيّات\_في\_البيزنس</u>](https://www.facebook.com/hashtag/مرزوقيّات_في_البيزنس?source=feed_text)

ليت الجامعات تضيف للمواد التي تدرّسها لطلبتها هذه
المواد  
المادّة الأولي  
المعارف والأصدقاء والعلاقات  
المادّة الثانية  
حسن الخلق والذوق في التعامل مع الناس  
فبهما سينجح الطالب في حياته العمليّة  
وبدونهما سيفشل ولو تخرّج من الجامعة بتقدير امتياز

عارف لما كان جاكي شان بيحاول ينقذ طفل صغير  
عمل امبلية بالموتسكل  
خبط تلاتة وداس عليهم  
وفرك بالموتسكل جامد  
خبط في بياع الخضار اللي علي الناصية  
وصوره في الحيطة  
وداس علي 3 اطفال كانوا جنب عربية الخضار  
وطار من ع الموتسكل نزل جنب عربية ملاكي  
نزل الراجل اللي فيها وفقعه بونية في عينة  
وخد العربية وطار  
وفي الطريق كسر يمين علي شمال لبس عشر عربيات في
بعض  
ودخل من محل طلع من الباب الوراني  
فرتك المحل باللي فيه  
وطار من فوق الكوبري بالعربية  
نزل فوق اتوبيس  
برجل سواق الاوتوبيس  
فاتقلب  
وييجي عشرين تلاتين واحد ن اللي كانوا في الاوتوبيس
ماتوا  
طلع جري من الاوتوبيس  
شاف رجل شرطة  
ضربه  
وخد منه المسدس  
وضرب ييجي تلاتين طلقة بخزنة واحدة بتشيل ماكسيمام 18
طلقة  
موت له ييجي سبعين رجل شرطة بالتلاتين طلقة  
الطلقة تعدي من واحد تخش في قفا اللي قدامه  
وفجاة المسدس خلصت منه الذخيرة  
بعد التلاتين طلقة  
المهم  
خبط ظابط بكعب المسدس جابله تربنه ف نفوخه  
وطار بالموتسكل بتاعه  
وضرب طلقه من المسدس اللي طلقاته خلصت اساسا  
علي تانك عربية شرطة  
فجرها وموت ييجي عشرين رجل شرطة تانيين  
ونط من ع الموتسكل علي العربية اللي فيها العصابة اللي
خطفت الوله  
موت العصابة كلها  
وانقذ الطفل  
-  
يا راجل كنت سيبه يتخطف وتتفاوض مع العصابة بعد كده عليه
ولا انك تموت ييجي 150 واحد لحد دلوقتي كلهم مالهمش دعوة بالموضوع الا انهم
كانوا واقفين في الاستوديو وانتوا بتصوروا

انت لم تختر أن تكون في صف الحق  
الله اختارك لهذا الشرف  
.  
فما اقبح أن يراك الله علي خير  
فتكفر بنعمة الله عليك أن جعلك من اهل الحق  
.  
أن تكون في صف الحق فهذا تكليف  
فلا تخنه  
.  
وليس تشريفا  
فلا تغتر

نزلت اشرب قهوة ع القهوة  
لقيت الناس كلها قاعدة  
وما فيش قهوجي  
.  
ايه يا جماعة خير ان شاء الله  
قال لك القهوة ما فيهاش سكر  
والقهوجي طلع يدور عليه  
.  
شويه وواحد جاي لقانا قاعدين  
اتفضل يا حاج عايز ايه  
قال عايز شاي  
واحد ابن حلال قال له  
لو عاوز شاي . ما فيش سكر  
فيه معسل . رص براحتك  
.  
فيييييين والقهوجي جاي عرقان وبينهج  
حمد الله ع السلامة يا حاج  
انتا لقيت سكر . لقيته فين  
قال في سوج البهايم  
غالبا سوق البهايم ده حته ف اسيوط  
.  
ايه يا جدعان  
ايه  
ده فنجان قهوة مش صنية بسبوسة بالمكسرات  
.  
لا وواحد بيقول له شاي سكر بره  
عن نظراته ليه

لا تأخذ قرارا وأنت غاضب  
ولا تقطع وعدا وأنت سعيد  
----------  
ولا تصدّق مدح المحبّ لمحبوبه  
ولا ذمّ العدوّ لعدوّه  
----------  
ولا تستفت في أمر صاحب مصلحة فيه  
أو خائف من ضرر منه  
---------  
خلاصة القول  
التجرّد  
ترك الهوي  
----------  
خلاصة الأمر  
لا تأخذ قرارا ثمّ تبحث له عن مسبّبات  
ولا تقطع في حكم ثمّ تبحث له عن قرائن  
ولا تتبنّ رأيا ثمّ تبحث عن وجوه وجاهته  
افعل العكس دائما  
فإن لم تجد المسبّتات والقرائن ولا أوجه الوجاهة  
فقل ليس عندي في هذا الأمر الآن رأي  
-------------  
ولا تحبّ شيئا ثمّ تبحث عن مزاياه  
ولا تكره شخصا ثمّ تفتّش عن عيوبه  
قل لا أعلم عنه شيئا والله أعلم به  
ونسال الله أن يصلح حالنا وحاله  
-------------  
تلك النفوس التي بين أجنابنا  
لهي الأولي بلجام يلجمها عن اتّباع هواها  
وإلا أهلكتنا  
-----------  
ختام القول  
إن لم تلتزم بكلّ ما سبق فأخطات  
فلا تحرم نفسك من إقرار بما ارتكبته من أخطاء  
فكلّ ابن آدم خطّاء  
وخير الخطّاؤون التوّابون  
-------  
وإن لم تستطع أن تكون وقّافا عند الحقّ  
فكن رجّاعا عن الباطل

ليه اليوم 24 ساعة  
شوف يا سيدي  
الفراعنة كانوا بيقيسوا بوحدة اسمها  
Cubit  
يعني الساعد  
ودي كانت بتساوي المسافة من طرف صباع الفرعون
لكوعه  
وكل فرعون يتغير يعملوا كيوبيت جديد علي مقاس
إيده  
وبردو القدم لما اخترعوه في أوروبا كان يساوي قدم
الملك  
والياردة خطوته وتساوي 3 أقدام  
المهم  
كانوا بيقسموا الساعد لوحدتين  
اسم الوحدة  
Span  
يعني شبر  
الشبر معروف طبعا  
وكانوا بيقسموا الشبر ل 12 وحدة  
اسم الوحدة  
Digit  
يعني عقلة  
وهي عرض العقلة الوسطي من الأصبع الاوسط  
عرضها مش طولها  
يبقي كده الوحدة الأساسية بتتقسّم لوحدتين جزئيتين  
والوحدة الجزئية بتتقسم ل 12 وحدة أصغر  
وعشان كده قسموا اليوم لنهار وليل  
النهار والليل كل واحد منهم 12 ساعة  
الظريف إنّهم كانوا بيقسموا الأسبوع ل 10 أيّام  
يبقي اسمه أعشور ده ولا إيه مش عارف  
امّا العرب فكانوا بيقسموا الأسبوع ل 7 أيّام  
لأنّهم كانوا في وقت من الأوقات ما وصلوش إلا للعدد
7  
عشان كده كان عظيم بالنسبالهم  
أن يسمعوا أنّ السماوات سبعة والأراضين سبعة  
لأنّ هذا كان أقصي عدد عندهم  
أمّا فكرة إنّ الإعداد تكون من 10 أعداد  
فاعتمدت علي إنّ الناس في فترة كانوا بيعدوا علي
صوابعهم  
فكان أقصي عدد 10  
وفي الرياضيّات القديمة كانت الأرقام 9 فقط  
من 1 إلي 9  
ولمّا اخترعوا الصفر كان انجاز علمي رائع  
في حين تظل الاعداد 9 فقط  
وحينما تريد ان تعد عددا بعد التسعة تقول واحد من وحدة
العشرات  
والرقم التالي له هو واحد من وحدة العشرات وواحد من وحدة
الآحاد  
حتي تصل إلي تسعة من وحدة العشرات وتسعة من وحدة
الاحاد  
فتقول واحد من وحدة المئات  
يعني الأعداد فعلا 9 بس  
لكن الصفر سهل تداول الاعداد وجمعها وطرحها وكده  
يقال أنّ العرب هم اللي اخترعوا الصفر  
وسمّوه صفر يعني فارغ  
زي ما اقول لك رجع صفر اليدين  
يعني فارغ اليدين  
ورمزوا له بدائرة فارغة  
وبنقل العلم من العرب لأوروبا  
مش العكس زي دلوقتي  
بدؤوا يسموا الرقم ده صفر بردو  
ومع لهجة لسان الأوروبيين  
بدؤوا يحرفوا من صفر لزفر لزفرو لزيرو وهكذا  
يعني كلمة زيرو دي أصلها عربي  
زي كلمة كاميرا كده أصلها قمرة أي غرفة  
كما في قمرة القيادة أي غرفة القيادة  
لأنّ الكاميرا كانت في منظور من اخترعها  
غرفة مظلمة تعكس الصورة بداخلها بشكل مقلوب  
أمّا الأعداد العربيّة  
اللي بنقول عليها انجليزية  
فأصلها عربي  
وأساس وضعها بالشكل ده هو عدد الزوايا فيها  
والصفر دائرة لا زوايا فيها يعني صفر  
وكلمة كابل أصلها كابل أي رابط  
كما في مكبّل اليدين أي مربوط اليدين  
وسر تقسيم الدايرة ل 360 درجة  
هو انّ هذا العدد يمكن قسمته علي عدد كبير جدا من
الأقسام  
1  
2  
3  
4  
5  
6  
8  
9  
10  
12  
15  
18  
20  
24  
30  
36  
40  
45  
60  
72  
90  
120  
180  
360  
وهكذا  
بالتوفيق

الإصرار علي تشجيع فريق ما  
رغم خسارته المتكرّرة  
هو علامة سلبيّة جدّا  
بعكس ما يتخيّل البعض  
--------  
سيبك من الكلام ده خالص  
لأنّ الكورة وتشجيعها  
أحقر من أن تكون قضيّة للنقاش  
ولكني استخدمت هذا النموذج فقط للتشبيه  
-------  
الإصرار علي التمسّك بشئ  
رغم ظهور كلّ القرائن الدالة علي أنّه خطأ  
هو صفة سلبيّة جدّا في الإنسان  
لا يبرّرها إلا أنّ هذا الإنسان يتّبع هواه  
هواه يأمره أن يظلّ متمسّكا بشئ ما  
فيطيع هواه  
لأنّه يحبّ هذا الشئ  
رغم أنّ عينه تري سلبيّاته بجلاء  
-------  
فالإنسان العاقل  
حين يتبيّن له خطأ أمر ما  
أو أنّه يدفعه إلي الخسارة  
تجده فورا يمتنع عن هذا الشئ  
---------  
وليس فقط الامتناع هو المطلوب  
ولكن تعجيل الامتناع  
فلربّما تؤجّل امتناعك عن شئ ما  
فتحدث المصيبة بين وقت القرار ووقت التنفيذ

من أمراض الفكر البشري  
تقييم الأمور بنتائجها  
مثال  
واحد صحي بدري  
طلع ف البرد  
استني مواصلات  
عشان يروح يحضر محاضرة  
راح قبل معاده  
الدكتور ما جاش  
الطالب ده لو ندم علي اللي عمله  
يبأه عنده الآفة دي  
كلّ حاجة عملها كانت صح  
يباه اللي عمله صح  
حتي لو النتيجة غير مرضية  
طيب  
طالب طنش المحاضرة  
وبعدين عرف انها اتلغت  
فرح  
هل ده صح  
لا طبعا  
اللي عمله غلط  
مع ان المحاضرة اتلغت  
لكن الصواب والخطا هو كذلك في نفسه  
الحق حق في نفسه  
والحق احق ان يتبع  
ولا يصح الا الصحيح  
كفانا تفكير بهذه الطريقة المريضة  
طبعا لا نتجاهل انه كان علي الطالب الاول  
ان يكون بذل ما يكفي  
للتاكد من ان المحاضرة ستعقد  
اذ انه لو كان هناك خبر من المساء بالغاء
المحاضرة  
وهو لم يكن يتابع اخبار الكلية علي جروب الدفعة
مثلا  
يصبح بذلك مخطا  
لا لانه استيقظ باكرا وذهب للمحاضرة  
ولكن لانه لم يفعل ما يكفي لتفادي ما حدث  
بينما الطالب اللي نام ده  
لو كان نام بناءا علي انه عرف الخبر بتاع الغاء المحاضرة
بالليل  
يباه كده طالب تمام

الرد علي المشككين في الدين بالمنطق هو بداية السقوط في
الهاوية  
انك تعرض تقييم الدين لقدرة منطقك علي اقناع الاخر
به  
في حين ان اللي بيناقشك اساسا مش عاوز يسمع منطق  
ولو رديت عليه بمنطق هيرد ع المنطق بمنطق  
لو رجعت ورا خطوة هتلاقيه ما عندوش مشكلة منطقية  
المشكلة عقائديه عنده اساسا  
هوا عاوز يشكك في العقيدة  
وما عندوش جراة يقول كده صراحة  
فبيصدر المنطق  
تقوم انتا ترد علي عقيدته  
وتبين له انك لو مش عاجباك العقيدة انتا حر  
لكن انا باتكلم من منطلقها  
اما لو كنت عاوز منطق فعندي واقدر ارد عليك  
بس مش هعمل كده

تخيّل أستاذ جاله ورقتين إجابه  
واحدة فاضية  
وواحدة متجاوبة صحّ  
قام قال الواد اللي مجاوب صحّ ده أكيد غاشش  
وقام مسقّطه  
وقال الواد اللي ساب الورقة فاضية ده  
اكيد فاهم كلّ حاجة ومش محتاج يجاوب  
وقام منجّحه  
ده يبقي إيه  
-  
حمار طبعا  
إنتا لسّه هتفكّر  
-  
طب تخيّل واحد شاف واحد ملتزم أو بنت محتشمة  
قال إنّ ده أكيد مرائي وإنّ دي أكيد ماشيه مشي بطّال  
وشاف واحد صايع أو بنت متبرّجه  
قال دول أكيد من جوّه قلوبهم بيضه  
ده يبقي إيه  
حمار برده  
أيوه  
حتّي لو كنت إنتا بتقول كده  
-  
دول مش دخلوا قلوب الناس  
دول دخلوا وقعدوا واستربّعوا وبيشربوا شاي  
واللي يقول لك ما تحكمش بالمظاهر  
قول له أمّال حضرتك بتحكم بإيه  
وانتظر منّه يقول لك أنا بعرف اللي في قلوب الناس  
الحكم بيننا إحنا كبشر  
بالمظاهر

من المفاهيم الغلط اللي بتنرفزني جدا  
مفهوم ان كل واحد له راي ولازم يحترم راي الاخر  
-  
الكلام ده يتقال علي ذوقك في الاكل مثلا  
بتحب الشاي سكر خفيف وانا بحبه سكر تقيل  
فلازم احترم رغباتك في انك تشرب الشاي سكر خفيف  
-  
لكن  
لما اقول لك ان الماء يغلي عند 100 درجة مئوية  
في الظروف الطبيعية  
تقول لي انا مش مقتنع بالكلام ده  
هنا انا غير ملزم باحترام وجهة نظرك  
-  
ليه  
لان هنا الامر استند لحقائق وادلة  
-  
طيب  
لما اختلف مع واحد في موضوع ما  
نشوف  
الموضوع شخصي  
ولا الموضوع فيه تاصيل  
-  
لو الموضوع فيه تاصيل - يبقي الحق واحد فقط  
اما ان اكون انا علي حق او ان تكون انت علي حق  
-  
ولازم نوصل لحل  
بالادلة والتاصيل  
-  
اما اني اقول رايي وانتا تقول رايك  
وبعدين ولا حد يقتنع  
ونرجع البيت احنا الاتنين وكل واحد فينا بيحترم راي
الاخر  
فانا اري هذا مضيعة للوقت  
-  
نحن نتناقش من اجل الاثراء  
اما ان تفيدني واما ان افيدك

من اكتر الحاجات اللي بتنرفزني  
فكرة انك لا تهتم بما يقوله الاخرون  
ولا تهتم بنظرة الاخرين لك  
وان اسوء حاجة انك تعمل حساب الناس  
.  
ماشي يا فندم  
براحتك  
بس اعمل حسابك بردو ان ما حدش هيهتم بيك  
ما حدش هيعبرك  
هتعيش علي مزاجك . بس لوحدك  
.  
دي فكرة في منتهي الانانية  
طبعا مفهوم انك ما تخليش كلام الناس حاجز ليك عن
النجاح  
بس قول لي  
امتي كنت عاوز تنجح ولقيت الناس بتبص لك باشمئزاز
وبيقولوا  
اخس عليه هينجح اهو  
.  
كفاية ارجوكوا من الفكرة المستفزة دي  
الانسان السوي لازم يراعي مشاعر الناس اللي
حواليه  
ولازم يضحي بجزء من راحتة لاراحة الناس اللي
حواليه  
.  
اما الانسان اللي بيغير من طبيعته وبيرتكب اخطاء لارضاء
الغير  
فده بيظلم نفسه اكيد  
.  
اخيرا  
ما استحق ان يولد من عاش لنفسه فقط

فيه فكرة عبقرية عند بعض الناس  
يقول لك انتا من حقك يكون ليك رايك وفكرك الخاص  
تقول له رايي كذا وفكري كذا  
يقول لك بس ده غلط  
اهو الحمار ده مش فاهم الكلام اللي قاله لما قال لك من حقك
يكون لك رايك وفكرك  
هوا انتا كنت بتقول لي كده بين قوسين ان يكون الراي والفكر
ده علي هواك  
يعني حصل مثلا ان ام عريس قالت للعروسة روحي اختاري الشبكة
اللي تعجبك  
ولما العروسة اشترت الشبكة ورجعت  
حماتها رفضتها لانها شبكة وحشة  
دي جاموسة طبعا

عارف قصة الناس اللي كانوا عايشين علي البحر وبيتاجروا في
السمك  
وراح لهم خبراء من دولة صناعية قالوا لهم ايه اللي انتوا
بتعملوه ده  
-  
فالناس البسيطة دي قالت لهم بنصطاد سمك ونبيعه  
وبنقضي باقيت يومنا علي البحر بنلعب ونستمتع
بالحياة  
-  
فالناس بتوع الدولة الصناعية قالوا لهم ده غلط  
المفروض انتوا تشتغلوا اكتر وتوفروا وقت اللعب علي الشاطئ
ده  
وتبنوا مصانع تعلبوا فيها السمك اللي بتصطادوه  
-  
فاهل الشاطئ قالوا لهم وبعدين ؟  
-  
قالوا لهم كده هتبقيوا مليونيرات وعندكوا فلوس
كتير  
وساعتها هتقدروا تروحوا تقضوا اجازات سعيدة علي
شواطئ  
حيث تستمتعون باللعب  
-  
فاهل الشاطئ قالوا لهم ما احنا اساسا بنعمل كده
دلوقتي  
-  
الدرس المستفاد  
ما تخليش سعيك لتحقيق حياة سعيدة  
يحرمك اساسا من ان تعيش هذه الحياة

جملة عبقرية  
اتنين واقفين فوق سطوح بيت قدامه المسجد اللي مرسوم ع
الجنيه  
بيقول له بص . انتا قدامك المسجد اللي مرسوم ع
الجنيه  
قال له انا ماليش دعوة بالمسجد . انا ليا دعوة
بالجنيه  
منتهي العبقرية  
لا تعظ فما جائعا  
الفقر قاتل الأخلاق . قاتل الثقافة . قاتل التحضر  
ومن قال إنه حشمة كان يكذب  
قال سيدنا علي . لو كان الفقر رجلا لقتله  
وقال سيدنا عمر لا تمنعوا الناس حقوقهم فتكفروهم  
وقال رسول الله صلى الله عليه وسلم .
وأعوذ بك من الكفر والفقر  
وقال تعالي ولنبلونكم بشئ من الخوف والجوع ونقص من
الأموال

من يقرأ التاريخ ويسمع التصريحات  
يجد الجميع ينسب الحق لنفسه  
حتي اعتي العتاه وابشع المجرمين  
حتي فرعون قال  
ذروني اقتل موسي وليدع ربه  
اني اخاف ان يبدل دينكم  
او ان يظهر في الارض الفساد  
كلهم صالحون  
كلهم وطنيون  
لا يا عزيزي  
كلهم كاذبون ومجرمون  
والاكثر اجراما في نظري  
هو من يصدق الكاذب وهو يعلم انه كاذب  
فدع ما لا يفيدك الي ما يفيدك  
واعمل لدينك ووطنك  
ولا تابه بمن يتصارعون علي السياسة  
ولا تكن حطب نار لهم ولا وقودا لمعاركهم  
فانهم يظهرون لك الاهتمام لتحني رقبتك لهم  
فيمروا عليها لمصالحهم  
ثم لن يضيرهم بعدها ان تظل جباهنا محنية  
فيا اخواني الذين يمرون في الميدان مطرقين  
معلق انا علي مشانق الصباح  
وجبهتي بالموت محنية  
لانني  
لم احنها حية

بمناسبة العبارة التي انتشرت مؤخرا  
حيث قال أحد النصاري  
لم يستوصوا بنا خيرا يا رسول الله  
-  
هذه العبارة مغالطة لنفسها  
فكيف يقول ذلك من ينكر وجود الرسول اصلا  
او علي الاقل يقول انه كذاب  
يقول انه كذاب ثم يستنجد به ؟!  
هذه العبارة هي المغالطة بعينها  
-  
أنا ممكن أقهم إنّك بتكذّب الرسول صلّي الله عليه
وسلّم  
لكن إزّاي أفهم إنّك وإنتا بتقول عليه كاذب في نفس الوقت
بتستنجد بيه  
مغالطة كبيرة جدّا ولكنّها للاسف وقعت علي وتر العاطفة عند
المسلمين  
-  
برجاء عدم خلط الأوراق والاستيضاح والتفكير العقلاني بدلا
من العاطفي  
لأنّ ضيق دائرة النظر سيجعلك تستنتج استنتاجات في غير
محلّها  
هذا بالظبط كمن ذهب لوالد حبيبته ليطلب منه يدها  
فقطع الوالد يد البنت واعطاها للخاطب  
هوا قاصدها كلّها يا مولانا - مش إيدها بسّ

الناس اللي تلاقيها كاتبه  
ما فيش صاحب يتصاحب  
وما تقدرش حد عشان ما حدش هيقدرك  
هما ابعد الناس عن الافكار دي  
لا هما جدعان ولا هما بيقدروا حد  
.  
بينما الناس اللي بيتوجه لها الكلام ده  
الجدعنة والتقدير في طبعهم  
عشان كده ما بيتاثروش بالكلام الساقط ده  
.  
كل الفكرة أن الناس الاولانيين  
بيبرروا لانفسهم صفاتهم الوحشة  
ودت العاهرة لو أن كل نساء الدنيا زنت

من الحاجات الظريفة عندنا  
انك لما تيجي تعيب علي حاجة  
يطلع لك واحد فكيك يقول لك لو عندك حل قوله  
ما عندكش اسكت  
بلاش انتقاد ع الفاضي  
لا يا حبيبي  
امال انا جايب المسؤول ده وبديله فلوس علي ايه  
علي اني اقول له حلول ؟  
طب ما اخد الفلوس انا  
انا جايبه لاني اساسا ما اعرفش الحلول  
وبديله فلوس عشان يعصر دماغ امه ويطلع لي حلول  
مش يقعد ع الاريكة ويقول لي عندك حلول قولها ما عندكش اقعد
ساكت  
يعني انا لما بجيب دكتور يكشف عليا واديله فلوس  
اقول له باشتكي من بطني يقول لي لو عارف دوا اكتبه لنفسك
مش عارف اقعد ساكت  
ما اهو انا جايبك عشان انا مش عارف العلاج اصلا  
وانتا المفروض بيقولوا عليك دكتور تبقي عارف
العلاج  
وبتاخد فلوس مقابل وصفتك دي مش بتمن عليا  
ولو العلاج بتاعك ما ساعدش في تحسين حالتي اجيبك توصفلي
علاج تاني او اشوف دكتور غيرك  
مش انا اللي اغير المرض بتاعي بما يناسب العلاج اللي انتا
كاتبه  
او استحمل لانك مش عارف العلاج واسكت عليك  
وتقول لي اسكت دي لما يبقي المرض عند الجيران  
مش يبقي المرض في جسمي انا وانتا رايح جاي عامل لي فيها
دكتور وبتاخد علي قلبك اد كده لا وكمان مستكتر عليا الشكوي اللي انتا اصلا
مش هتعبرها  
انتوا فاقدين الوعي اساسا  
وبتكلموا شعب زيكوا  
اي حاجة واي كلام في اي اتجاه

قال لهم الشيطان  
الدين وحش - ابعدوا عنّه  
قالوا له واسعة دي  
-  
قال لهم الشيطان  
الدين حلو وإنتوا وحشين  
ابعدوه عنكوا ليتوسّخ  
قالوا له  
تصدّق معاك حقّ  
-  
قال لنا الشيطان  
الدين حلو وإنتوا وحشين  
لو بتحبّوا الدين ابعدوه عن وحاشتكم  
-  
قلنا له  
ومن ينظّف أوساخنا غيره  
ويظلّ المنظّف نظيفا حتّي لو احتكّ بسطح متّسخ  
إلا أنّ السطح المتّسخ يكتسب منه نظافة

هناك فرق بين العدل والمساواة  
العدل هو أن تعطي لكلّ فرد ما يستحقّ  
المساواة هي أن تعطي لكل فرد ما يستحقّه غيره  
ولذلك فالمساواة في حد ذاتها تعتبر ظلما  
----------------  
فالمساواة بين طالبين أحدهما مجتهد والآخر مهمل هي
ظلم  
والمساواة بين عاملين أحدهما كفؤ والآخر دون المستوي هي
ظلم  
والمساواة بين الناس في الدعم مثلا غنيّهم كفقيرهم هي
ظلم  
وهكذا

الحكم علي الشئ فرع عن تصوّره  
-  
قاضي رزع متّهم تابيدة - لحيازته الكوكايين  
-  
بس المتهم كان معاه دقيق - مش كوكايين  
الفكرة في ان القاضي ما يعرفش الكوكايين اساسا  
-  
طبعا انا معترض علي القاضي  
تسمع بقي من الناس الردود دي  
-  
واحد يقول لك - انتا عارف الكوكايين بيعمل ايه في شباب
الأمّة ؟!  
التاني يقول لك - انتا مش عاجبك القانون اللي بيجرّم
الكوكايين ؟!  
التالت يقول لك - وهوا القاضي لازم يكون شمام ومدمن عشان
يحكم علي الناس ؟!  
-  
طب تخيل واحد بيقول لك  
انتا عارف الخروج علي الحاكم الشرعي هيعمل ايه في الامّة
؟!  
والتاني يقول لك - انتا مش عاجبك الشرع اللي بيحرّم الخروج
علي الحاكم ؟!  
والتالت يقول لك - وهوا الشيخ لازم يكون فاهم في السياسة
عشان يفتي ؟!  
-  
ده دقيق يا جماعة  
دقييييييييق

عليك أن تعرف ما سيحدث قبل أن يحدث  
هذا واجبك إذا كان ما سيحدث قد حدث من قبل  
هذا ما يسمّي بالتعلّم الاستنتاجي  
-  
ببساطة التعليم ثلاثة أنواع  
تعليم شرطي  
تقول لابنك الصغير لا تفعل كذا وإلا حدث كذا  
لا تلعب بالكبريت وإلا احترقت  
يعني شرط الاحتراق هو اللعب بالكبريت  
-  
النوع الثاني التعليم التجريبي  
تقول لابنك المراهق لا تلعب بالكبريت وإلا احترقت  
يختبئ ابنك ويجرب إشعال الكبريت  
يصاب بحرق  
يتعلم أنّ الكبريت سيحرقه  
-  
النوع الثالث التعلم الاستنتاجي  
يصبح ابنك أبا  
يعلم أنّه لو لعب حفيدك بالكبريت فسيحترق  
دون أن يجرّب مرّة أخري  
-  
للأسف نحن نعكس المرحلتين الأوليتين  
حين يكون الطفل صغيرا  
نتركه يخطأ ليتعلم  
وحين يصبح مراهقا نحاول تعليمه  
-  
هذا عكس الفطرة  
الفطرة أنّ الططفل الصغير مقلّد  
والمراهق مجرّب  
-  
ما أريد أن أتحدّث عنه هنا هو حديثي إلي الناضجين  
لا يصحّ أن تنتظر تكرار شئ لمعرفة نتائجة  
-  
والعاقل هو من يدرك عواقب الأمور قبل حدوثها  
هذا إذا كان لها سابق حدوث معه من قبل  
-  
عدّوا مرحلة التجريب دي بقي

وما فائدة أن تبهرني بتحليل رائع لما حدث بالفعل  
إنّ ما يبهرني أن تستقرأ المستقبل  
ثمّ يأتي المستقبل مصدّقا لاستقرائك  
-  
نحن لا نعلم المستقبل  
نحن نعلم الماضي  
ونقول  
أنّه إذا كان من قبلنا حدث لهم كذا لما فعلوا كذا  
فسيحدث نفس الامر لنا حين نكرّر ما فعلوا  
-  
إنّ الغباء بعينه هو أن تفعل الشئ مرّتين وتنتظر نتائج
مختلفة  
ونحن نقول هذا لأهلنا وأحبابنا  
-  
وبفضل الله تأتي الرياح دائما علي ما عليه قدّ وجّهنا
أشرعتنا  
ليس ضربا بالغيب  
ولكنّ لأنّنا خبرنا الإبحار في هذا البحر  
-  
وإلي أولئك الذين يقولون  
أرأيتم - نحن المنتصرون  
-  
أيّها الأغبياء  
ألا يتّسع عقلكم ليعلم أنّ الحرب معارك  
ألم تعلموا بأنّ الأيّام دول  
-  
فلا تسع للوقوف في صفوف من تراه منتصرا اليوم  
بل اسع للوقوف في صفوف الحقّ  
-  
قد نكون في ساعة دولة الظلم اليوم  
ولكنّ دولة الحقّ إلي قيام الساعة
