---
layout: post
title: "نظريّة التوستر"
date:   2024-04-10T00:00:01+03:00
author: "mahmoud"
category: "مفاهيم مهمّة في البيزنس"
tag: "مفاهيم مهمّة في البيزنس"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVA6KhMDlaqYXvQ6qQ6Gd7p5BHQagJwx_mCJi2tNIXJa1RNmEhdLUq1eIUuPyuMVLfCROEuj8tVCwxtyYocgXPs7JPkqhr5_e8qpuzbNLnk-TDwfuIZAJq-AzGD_XwJts7bG3TKkVAhBLK_L16d8WOIyu9fLhYsNCp05VpJJLEULaKQ2GXtbaiC2MN9GX5atuo&__tn__=*NK-R)

نظرية التوستر

كنت بسميها نظرية العميل في الفرن

لحد ما شرحتها لصديق ليا

فقال لي دي المفروض تتسمي نظرية التوستر

.

وبرمز بيها لفكرة ان فيه عملاء

بيكونوا متابعينك من فترة

زي التماسيح تحت المياه

وعمالين اقتناعهم بيك بيزيد مع الوقت

لحد لحظة معينة

يقرروا يكلموك ويبتدوا شغل معاك

.

زي ما العيش بيفضل يسخن في التوستر

لحد لحظة معينة التوستر بيفصل

ويطلع لك العيش

.

عشان كده اسم التوستر أفضل من الفرن

لأن التوستر العيش بيطلع فيه لوحده

لكن الفرن انتا اللي بتقرر امتي تطلع العيش

.

مش ده المهم

المهم حاجتين

.

أولا

انتا محتاج تخلي التوستر شغال علي طول

حتي لو ما فيش مردود ظاهر

يعني تفضل طول الوقت تقدم للعملاء

ما يزيد من اقتناعهم بيك

.

لو ما فيش مردود خالص غير طريقتك

لكن ما تبطلش

.

وطبعا نجم الحفلة هنا هو التسويق الذاتي

Personal Branding

.

يعني ازاي تفضل طول الوقت ع المسرح

.

ثانيا

اوعى الظروف تضغط عليك فتقرر تقفل

لأنك هتخسر ناس كتير كانوا في التوستر

وفاضل لهم تكة ويكلموك

.

القوة هي في القدرة علي المواصلة رغم الظروف

.

فيه فرق بين الصبر

مجرد الصبر

وبين المصابرة

اللي هيا الصبر علي الصبر

وعيني عاللي

علي الضحكاية علي

.

أخيرا

فيه بوست ع الصفحة اسمه

مراحل تطور العلاقة مع العميل

اتشقلب في الصفحة لحد ما توصل له

واقراه لحد ما تحفظه

.

مسير الصبر هيوصل مراكبنا

ونتقابل انا وانتا وحبايبنا

وفين يا قلبي مرسانا

وفين الخطوة واخدانا

بقالي سنين

علي دا الحال

نغم حاير مع الموال

لا انا عارف لمين اشكي

ولا عارف لمين احكي

يا عيني ع الصبر يا عين

يا عيني عليه

.

[<u>\#خمسة\_موا</u>](https://www.facebook.com/hashtag/%D8%AE%D9%85%D8%B3%D8%A9_%D9%85%D9%88%D8%A7?__eep__=6&__cft__%5b0%5d=AZVA6KhMDlaqYXvQ6qQ6Gd7p5BHQagJwx_mCJi2tNIXJa1RNmEhdLUq1eIUuPyuMVLfCROEuj8tVCwxtyYocgXPs7JPkqhr5_e8qpuzbNLnk-TDwfuIZAJq-AzGD_XwJts7bG3TKkVAhBLK_L16d8WOIyu9fLhYsNCp05VpJJLEULaKQ2GXtbaiC2MN9GX5atuo&__tn__=*NK-R)

[<u>\#يا\_ليل\_الصبر\_يا\_مسهر\_دموع\_العين</u>](https://www.facebook.com/hashtag/%D9%8A%D8%A7_%D9%84%D9%8A%D9%84_%D8%A7%D9%84%D8%B5%D8%A8%D8%B1_%D9%8A%D8%A7_%D9%85%D8%B3%D9%87%D8%B1_%D8%AF%D9%85%D9%88%D8%B9_%D8%A7%D9%84%D8%B9%D9%8A%D9%86?__eep__=6&__cft__%5b0%5d=AZVA6KhMDlaqYXvQ6qQ6Gd7p5BHQagJwx_mCJi2tNIXJa1RNmEhdLUq1eIUuPyuMVLfCROEuj8tVCwxtyYocgXPs7JPkqhr5_e8qpuzbNLnk-TDwfuIZAJq-AzGD_XwJts7bG3TKkVAhBLK_L16d8WOIyu9fLhYsNCp05VpJJLEULaKQ2GXtbaiC2MN9GX5atuo&__tn__=*NK-R)

[<u>\#بحبك\_يا\_ساتاموني</u>](https://www.facebook.com/hashtag/%D8%A8%D8%AD%D8%A8%D9%83_%D9%8A%D8%A7_%D8%B3%D8%A7%D8%AA%D8%A7%D9%85%D9%88%D9%86%D9%8A?__eep__=6&__cft__%5b0%5d=AZVA6KhMDlaqYXvQ6qQ6Gd7p5BHQagJwx_mCJi2tNIXJa1RNmEhdLUq1eIUuPyuMVLfCROEuj8tVCwxtyYocgXPs7JPkqhr5_e8qpuzbNLnk-TDwfuIZAJq-AzGD_XwJts7bG3TKkVAhBLK_L16d8WOIyu9fLhYsNCp05VpJJLEULaKQ2GXtbaiC2MN9GX5atuo&__tn__=*NK-R)
