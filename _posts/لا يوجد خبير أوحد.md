---
layout: post
title: "لا يوجد خبير أوحد.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
الجملة ( البشعة ) دي كاتبها دكتور تخسيس

.

خليني أؤكد لك إن فكرة الخبير ( الأوحد ) هي طريقة تسويقية
( فاسدة ) يستخدمها الخبراء ( أو النصابون ) لاصطياد زبائنهم . لا أقول
لاجتذاب عملائهم

.

لو حضرتك الخبير الأوحد في مجال ما . تقدر تقول لي ( لو مت
) هيبقى إيه الحال ؟!

.

وكل كلامي السابق باتكلم على حد خبير فعلا . مش نصاب
يعني

.

على مدار حوالي ١٠٠ دراسة عملتهم لمصانع مختلفة في مجالات
صناعية مختلفة . تأكدت ليا حقيقة إن خلاصة كل مجال هما عدد من المعلومات
يمكن معرفة نصفها في شهر مثلا . وخلال ٣ شهور ممكن تكون عرفت ٧٥ ٪ من
معلومات هذا المجال

وخلال سنة من العمل في هذا المجال ممكن تكون عرفت ٩٥ ٪ من
معلوماته

.

في المقابل !

تلاقي واحد معاه المعلومات دي منصب نفسه ( إله
المجال )

إله إيه يالا . دي معلوماتك كلها تتلم في سنة !!

.

عشان كده . وعلى هامش الموضوع يعني . بارفض تماما فكرة
الشراكة بالمجهود

لأسباب كتير

اللي منها مرتبط بالبوست ده . هو إن الشريك اللي بالفلوس
خلال سنة هيكون بقت عنده خبرة المجال

فيصبح الشريكين . اللي براس المال واللي بالمجهود . عندهم
نفس الكفاءات

طيب انتا كنت بتاخد نصف الأرباح مقابل معلوماتك في المجال
. النهارده . بعد سنة . بقيت معلوماتك دي عندي أنا كمان . وانتا مش دافع
فلوس . فانتا عاوز أرباح ليه ؟!!

.

يبقى كان من الأول الشريط بالمجهود ده بكون ( موظف
بالمجهود . مدير بالمجهود ) وياخد مرتب كبير خلال السنة الأولى . بعد كده
بمشي ونجيب مدير تاني بمرتب أقل

.

يعني عاوز تقول إن الناس بتقعد سنين تتعلم في الكليات عشان
يتعلموا معلومات تتلم في ٣ شهور

أيوه يا فندم

سنين الكليات دي ليها أغراض أخرى للدولة غير تماما إنها
تعلمك

ومش مجال الكلام عن الأغراض دي دلوقتي

.

إحنا في ٦ شهور في كلية الضباط الاحتياط اتعلمنا منهج
الكلية الحربية اللي بياخدوه في ٣ سنين

.

ولو فيه حرب قايمة . الدولة هتعلمك المنهج ده في شهر واحد
. وده اللي عمله الشاذلي الله يرحمه بعد نكسة ٦٧

.

ملحوظة

الدفعة اللي قبلنا اتعلمت المنهج ده في ٩ شهور

يعني عاوزهم في ٣ سنين ماشي

في ٩ شهور ماشي

في ٦ شهور ماشي

في شهر ماشي

.

وأنا شخصيا شايف إنه كان يكفيه ٣ شهور

لأننا بالفعل اتعلمناه في ٣ شهور . وقضينا ال ٣ شهور
التانيين تهريج

.

طيب انتا عاوز تقول لي إن فلان اللي قعد ١٠ سنين في شركة
كذا العالمية عشان يكتسب الخبرة الفلانية كان ممكن يكتسبها في سنة
؟!

.

أيوه يا فندم . لإن فلان ده كان شغال موظف في الشركة . ما
كانش قاعد كل يوم من ال ١٠ سنين يكتسب معلومة

ولا كانت الشركة دي سايبة شغلها . ومخلياه سايب شغله .
وواخداه تصب له الخبرة في دماغه طول ١٠ سنين

.

فلو ركزت الأيام اللي كان بيتعلم فيها . هتلاقيها لا
تتجاوز سنة

.

بلاش تصدق أي حد بيقول عن نفسه ( أو بيوحي عن نفسه ) إنه
الخبير ( الأوحد ) في المجال

.

أخيرا /

ما تقول الكلام دا لنفسك . ما انتا بتقول على نفسك
خبير

وعامل هاشتاج مخصوص اسمه

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWqV6X_Gu52oXKu1TQdnj6QVLqqjZKuVEMP9XuKdf4SlESpq_WnULxcGJaVeKwJ86_3r7HoDZtlqcXar_qyEsa3cNAdm2LeDN66WfARqoRUmud-FKC74mhwfspfARkTnC_eKjaqA_eu6grKNNEwhCmNWbYcr6NQftN9xsu_eer3eVp_ylOrgs61XofF9skK6FU&__tn__=*NK-R)

.

يا فندم . أنا كلامي عن اللي بيقول عن نفسه إنه الخبير (
الأوحد )

اللي لو ما اشتغلتش معاه . مش هتوصل لحاجة

وأنا لا أدعي ذلك

.

أنا من قبل ما انا اتولد . والناس كانت بتعمل مصانع

وبعد ما اموت . هتظل الناس تعمل مصانع

.

زائد إن اللي بيقول على نفسه الخبير الأوحد ده بيبقى قافل
على المعلومة . لإنه عارف إن قيمته هي في ( احتكار المعلومة )

لو المعلومة انتشرت وبقت على المشاع . هيبقى زيه زي
غيره

والحمد لله أنا لا أفعل ذلك

.

ثالثا /

الحمد لله أعرف في كل مجال الخبير بتاعه . ولا أتحرج إني
أسأل كل صاحب خبرة في مجاله
