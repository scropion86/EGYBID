---
layout: post
title: "الوظيفة ليست عارا"
date:   2024-04-10T00:00:01+03:00
author: "mahmoud"
tag: "مفايم مغلوطة"
category: "مفاهيم حياتيه"
---


محادثة مع صديق  
-  
هو  
السلام عليكم ورحمة الله وبركاته  
ممكن سؤال ياباشمهندس؟  
-  
أنا  
وعليكم السلام ورحمة الله وبركاته  
اتفضل  
-  
هو  
انا عارف ان حضرتك من مؤيدين الشغل الخاص  
وإن الواحد (لو عنده المقدره ف بعض الإمكانيات الإدارية
والكلام ده)  
إنه يفتح مشروع خاص وهكذا  
بسّ بلاقي إن ناس زي حضرتك عندهم خبره كفيله تشغلهم بسهوله
جداً  
ف شركات مالتي ناشيونال وبمرتبات خياليه  
تخليك مش محتاج لشغلك الخاص  
بس اللي لاحظته إن النوعيه اللي زي حضرتك  
بيرفضوا مبدأ الشغل ف شركة أو أو أو  
ف سؤالي هو ليه كده يعني؟  
اي وجهة النظر بالظبط  
خاصة إن واحد زيك مثلاً ف سن إنه محتاج يتمتع بشبابه ويعيش
حياته  
حتى لو نجح ف مشروع خاص وكون شركه ناجحه  
ف في النهاية هيكون العمر فات منه (إلا من رحم
ربي)  
ومش هيستمتع بفلوسه  
ولاده هما اللي هيتمتعوا بيها  
في حين انه لو اشتغل ف شركه محترمه هيعيش مبسوط هو
وعياله  
ف ليه بتعمل كده  
(آسف طبعاً لو السؤال شخصي  
ولو حضرتك مش عاوز ترد مش مشكلة)  
بس السؤال ده بيجي ف دماغي كتير وكنت عاوز اجابه  
-  
أنا  
مرتب الشركة المالتي ناشيونال كام ؟  
-  
هو  
معرفش بصراحة  
انا لسه طالب  
بس ممكن 20-30 ألف مثلاً  
وأكيد مع التقدم ف العمر في زيادة  
-  
أنا  
طيب - البيزنس ممكن يجيب كام ؟  
-  
هو  
ملايين  
(بس زي ما حضرتك قلت قبل كده)  
إني عشان أوصل للالف خطوه  
مينفعش امشي خطوه خطوه  
لازم أجري  
وفي حاجه بتحصل بتبقى نقطة تحول  
وحضرتك قلت انك لسه مش عارف اي هي النقطه دي  
او توصلها ازاي  
فبالتالي ده طريق مش مضمون  
-  
أنا  
نسبة نجاحه كام ؟  
-  
هو  
المشروع؟  
مظنش إن نسبة النجاح كبيره  
لأن عدد قليل من الناس هما اللي ماسكين السوق  
وناس كتير بتفشل  
-  
أنا  
يعني النسبة كام تقريبا ؟  
-  
هو  
20-25%  
-  
أنا  
اضرب ده في الملايين  
-  
هو  
تمام أكيد رقم كبير  
بس ليه أدخل نفسي ف حاجه نسبة نجاحها مش مضمونه  
بينما قدراتي تؤهلني إني أدخل ف حاجه نسبة نجاحها
مضمونه  
وهي الوظيفه المحترمه  
-  
أنا  
يعني انتا بتقارن بين مرتب 30 الف مضمون  
ومرتب مليون مثلا مضمون بنسبة 25 %  
صح ؟  
-  
هو  
أكيد في مرتبات أعلى من كده بكتير جداااا  
بس برضوا انا ف النهاية هعيش 60-70 سنه  
مش هاكل أكتر من معدتي  
ولا هلبس أكتر من اللبس النضيف  
ولا هحتاج إني أدخل ولادي ف حاجه أكبر من مدرسه أو جامعه
إنترناشيونال  
ولا إني أنفق من فلوسي ف سبيل الله  
ف لازمتها اي الفلوس الزياده  
-  
أنا  
ازاي بقي  
الفلوس الزيادة تخليك تعمل كل حاجة حلوة زيادة  
بما في ذلك الانفاق في سبيل الله سبحانه وتعالي  
-  
هو  
تمام  
هي نقطة الإنفاق في سبيل الله  
هي دي النقطه الوحيده اللي تخليني أدخل ف السكه
دي  
إنما باقي حجات الترف دي  
في موظفين ف أماكن مرموقه عايشين ع أعلى قدر من
الترف  
بس ف النهاية عصفور في اليد خير من عصفور على
الشجرة  
ف لو انا لا قدر الله منفعتش ف السكه دي أروح
اعيط؟  
-  
أنا  
لا ابدا  
انا قريبا إن شاء الله  
هوضح مفهوم انه مش لازم تبقي رجل اعمال عشان تبقي
ناجح  
لكن  
الموضوع حسابيا مبني علي مقامرة  
انتا لو ما عندكش روح المقامرة  
فمستحيل تفهم اللي انا باعمله  
-  
هو  
يعني اي مقامره معلش ؟  
-  
أنا  
يعني عصفور في اليد ولا عشرة علي الشجرة ؟  
-  
هو  
تمام فهمت حضرتك  
-  
أنا  
بالظبط كده  
الناس مختلفين في الحتة دي  
فيه ناس بتفضّل العصفور اللي في اليدّ  
وناس بتفضّل العشرة اللي علي الشجرة  
فانتا بتبقي شايفنا غلط  
فعلا احنا غلط بمقياسك  
المهم بقي اني عاوز اعرف الناس اللي علي مقياسي  
انهم يتقبلوا فكرك ده  
بلاش يقولوا له انتا فاشل  
انتا مش عارف ايه  
وصلت ؟  
-  
هو  
مش فاهم آخر حته (اعرف الناس اللي على
مقياسي......)  
-  
أنا  
أنا أقصد الناس المغامرين يعني اللي زيي  
-  
هو  
تمااام ياباشمهندس  
جزاك الله خيراً على الإيضاح  
واياكم  
-  
أنا  
من باب الامانة بقي  
انا في وقت من الاوقات كنت باكسب في اليوم 200
جنيه  
ناس عرضت عليا شغل أفضل  
قلت لهم انا باكسب 200 جنيه في اليوم - بحالهم -
متخيل  
فمش عاوز اكتر من كده  
فبصوا لبعض وسكتوا  
نفس الشخص ده - انا يعني - تحولت 180 درجة  
-  
هو  
سبحان مغير الأحوال  
-  
أنا  
أنا بقول ده عنك انتا - مش باحكي عن نفسي  
-  
هو  
اهاااا تمام  
-  
أنا  
انا في الكلية كنت شايف اني غير قيادي بالمرة  
دخلت الجيش  
طلعت عاوز اقود اي حد  
هههههههههههه  
شوفولي حد اقوده ناو  
-  
هو  
طب سؤال خارج معلش  
هو حضرتك جبت تقدير اي ف الكليه  
نفسي اسأل حضرتك السؤال ده جدا  
-  
أنا  
69 %  
الاول ع الدفعة كان 74 %  
ههههههههههههههه  
-  
هو  
يعني م الأوائل برضوا  
بجد شكرا لحضرتك ع سعة صدرك للنقاش وتقبل الرأي  
متشكر جداً  
-  
أنا  
العفو الله يكرمك  
كلمني في اي وقت  
-  
هو  
ربنا يكرمك  
-  
أنا  
وإيّاكم  
-  
هو  
آمين  
-  
أنا  
هستئذنك يا هندسة احول المحادثة دي للعام  
مش هاذكر اسمك طبعا  
-  
هو  
تمام يا باشمهندس  
+حاجة تاني برضوا  
حضرتك من الشخصيات اللي انا واخدها كمثل أعلى ليا  
-  
أنا  
العفو  
ما هي دي مصيبة  
لاني عرفت الموضوع ده  
موضوع إنّ فيه ناس واخداني مثل  
فاصبح ما ينفعش أغلط  
لاني لو غرقت مش هغرق لوحدي  
هغرّق ورايا ناس تانيين  
هشيل ذنبهم  
فدعواتك ليّا بالهداية  
-  
هو  
لا متقلقش  
انا باخد أفعال الشخص الحسنه فقط مثل أعلى  
ولو حصل ذلل بسيبه  
بس بإذن الله ربنا يثبتك ع الصواب
ياااااااااااااااااااااااارب  
ونفضل ننهل من علمك  
-  
أنا  
آمين وإيّاكم  
أحسنت في اخذ الصفات الحسنة فقط  
وفّقكم الله  
-  
هو  
آمين وإيّاكم
