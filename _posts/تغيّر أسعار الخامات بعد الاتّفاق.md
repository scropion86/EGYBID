---
layout: post
title: "تغيّر أسعار الخامات بعد الاتّفاق.md"
date:   2024-07-21T00:00:01+03:00
author: "Mahmoud"
category: "7 - البيع"
---
اتّفقت مع فلان على تصنيع كذا

وفي نصف المدّة - ارتفعت أسعار الخامات

ففلان عاوز يزوّد سعر المنتج

\-

شوف حضرتك

لو كنتوا اتّفقتوا على إنّه هيسلّمك منتج - فهوّا يلتزم بالسعر
الأوّل

لو كنتوا اتّفقتوا إنّه هيعمل لك شغل - فسعر الخامة هيكون
متغيّر - وحضرتك اللي هتتحمّل الفرق

\-

يعني مثلا - اتّفقت مع فلان يعمل لك منتجات بلاستيك - دوارق
مثلا - 10 آلاف دورق

لو اتّفقتوا إنّك تستلم 10 آلاف دورق - يبقى الالتزام يكون
بالسعر الأوّل - والمصنّع يتحمّل فرق سعر الخامات

\-

لكن

لو اتّفقتوا إنّك هتجيب له خام يصنّع لك بيه الدوارق - فزيادة
سعر الخام تكون على حضرتك

\-

طيّب افرض سعر الكهرباء زاد ؟!

في الحالة دي يتحمّله المصنّع - لإنّه اتّفق معاك على مصنعيّة
الطنّ - ما اتّفقش معاك إنّك تجيب له الكهرباء يصنّع لك بيها البلاستيك
