---
layout: post
title: "الخوف من اكتشاف الحقيقة.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
[<u>\#علم_نفس_البيزنس</u>](https://www.facebook.com/hashtag/%D8%B9%D9%84%D9%85_%D9%86%D9%81%D8%B3_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZXWkZ2PvwGbPXjYBat3nQUPwnsI9ND2hDt8p7t2-OqhS5bHvD9sgr2k6SRvEBiTnMYqTTfWvJvfx-w3jWbPa5gIqXYIoeUCdPkk0JANH5-n1wYQ3eRt6daKqX4-6_jeGf6giZbvzfLvMUd2sIXh3YAX-vaIKPUyl2WOFZ2IfeFifY1pdoSG5sqvfNk4ZznVYCk&__tn__=*NK-R)

.

أنا مش متابع مسلسل جعفر العمدة

لكن التايم لاين عندي تقريبا شارح الموضوع

والناس كلها مستغربة إنه ازاي يبقى واحد نبيه بالشكل ده زي
جعفر العمدة

وازاي تبقى قدامه كل الدلائل دي اللي بتقول له الواد دا
ابنك

وما يلقطش ولا إشارة منهم !!

.

الحقيقة إن عقلك الباطن ممكن يعمل فيك كده فعلا !!

.

اتفقنا إن عقلك الباطن دوره إيه ؟!

دوره إنه ( يريحك )

لا يفيدك . ولا يضرك . ولا يكسبك ولا يخسرك

هوا دوره إنه ( يريحك )

.

واتفقنا إن عقلك الباطن شغال بشكل خفي عنك

أنا بسميه ( العصابة )

.

فجعفر العمدة عارف مقدار الألم اللي هيتعرض له لحظة ما
يعرف إن دا ابنه

ممكن يموت فيها

وبناءا عليه . فالعصابة بتقوم بشغلها

.

عقل جعفر العمدة الباطن هيعميه عن كل الإشارات اللي انتا
شفتها دي

هوا كمان هيشوفها . لكن عقله الباطن هيعميه عنها . كإنه ما
شافهاش

.

طب ودا ماله ومال صفحة بتتكلم عن البيزنس ؟!

يا راجل !!

تبقى انتا مش متابع سلسلة علم نفس البيزنس من الأول

.

في البيزنس عقلك الباطن يقدر يعمل معاك زي ما عمل مع جعفر
بالظبط

يقدر يعميك عن إشارات كتير بتقول لك إحذر . إنتا مستواك
بينزل . إنتا بتقرب على خسارة

.

يقدر يعميك عن شريك خاين لإنك بتحبه

ويبقى كل الناس حواليك شايفينه وشايفين خيانته واضحة .
وانتا الوحيد اللي مش شايفها . لإن عقلك الباطن خايف عليك من صدمة يوم ما
هتعرفها

.

إحذر من عقلك الباطن

.

لأ احذر إيه

خاف !

خاف منه
