---
layout: post
title: "سرّح شغلك"
date:   2024-04-10T00:00:01+03:00
author: "mahmoud"
tag: "إدارة الوقت"
category: "إدارة الشركات"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVTHUGwhzjl2anEvr4_sUVSo6q0NKme_I8w7mxniUZajYb4FMl70sTIIXYee2R_DR-sEYqLXtN_y-j_4jbTABnEl73o9beFPAE626UuizvYbBAxNvakkV14uZ-azHVQPytOVnrhhbwZ9qtgd84xdSxsy8HEZaLCwKMj1VpFDYzJzLRp7rjsiPqHGFxOqvjzz54&__tn__=*NK-R)

.

اعمل شغلك زي ما بتسرح شعرك

.

مش لازم تخلص كل جزء في الشغل على أكمل وجه

وبعدين تنقل للجزء اللي بعده

.

خلص الجزء الأول بسرعة . بجودة ٥٠ ٪

وانقل على الجزء التاني . خلصة بسرعة بجودة ٥٠ ٪

وانقل على التالت والرابع والأخير

.

خلص الشغل كله

.

ارجع بقى سرح شعرك تاني

فوت بالمشط على المراحل مرحلة مرحلة

ارفع جودة كل مرحلة ل ٨٠ ٪

.

وبعدين كمل تسريح شعرك

فوت بالمشط تالت . وصل كل المراحل ل ٩٥ ٪

.

والمرحلة الأخيرة سبسب شعرك بقى

.

دا الطريق الأسرع للإنجاز

للأسباب التالية

.

أولا /

لو حد شغال بطريقة إنه بيخلص كل مرحلة بجودة ١٠٠ ٪ . وينقل
على اللي بعدها

وواحد شغال بطريقة تسريح الشعر دي

.

بعد شهر . الأولاني هيكون خلص مرحلة

والتاني هيكون نزل السوق !!

.

ثانيا /

الأولاني ممكن يعطي المرحلة الأولى أكبر من حقها . لإنه مش
عارف إنه هتيجي مرحلة تخليه مش محتاج يكمل الشغل في المرحلة الأولى للجودة
دي . المرحلة التالتة مثلا بتكمل شغل المرحلة الأولى

.

بينما التاني هيكروت المرحلة الأولى . يلاقيها بتكمل
لوحدها في المرحلة التالتة . فيبقى وفر وقت

.

ثالثا /

الأولاني ممكن يعمل المرحلة الأولى بطريقة صعبة . ويفضل في
الصعوبة دي لحد ما يخلص المرحلة الأولى كلها

.

التاني وهوا شغال . ووصل للمرحلة الرابعة مثلا . هتنور له
على طريقة أفضل لإنهاء المرحلة الأولى بطريقة أسهل

.

رابعا /

الأولاني ممكن نفسه تتسد وييأس . لإنه بقاله شهر واقف في
مرحلة واحدة وما خلصهاش

بينما التاني خلال الشهر أنجز . فنفسيته اتحسنت

.

خامسا /

الأولاني ممكن يقعد يحرق جاز ٤ شهور

ويكتشف في الشهر الخامس إن الموضوع فاشل أساسا

لكن التاني هيحرق جاز لمدة شهر واحد فقط
