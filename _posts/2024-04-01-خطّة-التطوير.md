---
layout: post
title: "خطّة التطوير"
date:   2024-04-10T00:00:01+03:00
author: "Mahmoud Marzouk"
category: "مفاهيم مهمّة في البيزنس"
tag: "مفاهيم مهمّة في البيزنس"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZX15eexJX47brHVCiY_7Mgb_MO-GettMQqQW0TTZLyvnLaAIPPC3EdHj-D6LW6MY2xSc7nMgD3l385M4KTVAK3NZgGNqRDlti18g2TYZAi5G1j3W0yxbV0kK3bEhir7EydjwWxTAs746CwXxOhsPOYOGzd49powwRT9MadTq3msZwjnEKB06vLjyJnqfIu3heY&__tn__=*NK-R)

\-

[<u>\#معطيات\_التطوير</u>](https://www.facebook.com/hashtag/%D9%85%D8%B9%D8%B7%D9%8A%D8%A7%D8%AA_%D8%A7%D9%84%D8%AA%D8%B7%D9%88%D9%8A%D8%B1?__eep__=6&__cft__%5b0%5d=AZX15eexJX47brHVCiY_7Mgb_MO-GettMQqQW0TTZLyvnLaAIPPC3EdHj-D6LW6MY2xSc7nMgD3l385M4KTVAK3NZgGNqRDlti18g2TYZAi5G1j3W0yxbV0kK3bEhir7EydjwWxTAs746CwXxOhsPOYOGzd49powwRT9MadTq3msZwjnEKB06vLjyJnqfIu3heY&__tn__=*NK-R)

\-

حضرتك عشان تعمل خطّة لتطوير مصنعك - محتاج تعرف بعض
الأسئلة الأوّل - قبل ما تاخد أجوبة التطوير - اللي ممكن تسمّيها ( خطّة
التطوير )

الموضوع يشبه إنّك تكون رايح لدكتور - فالدكتور محتاج يعرف
منّك إجابات بعض الأسئلة قبل ما يبدأ يكشف عليك

زيّ مثلا سنّك - وزنك - يقيس لك الضغط والحرارة - يعرف هل
عندك أمراض مزمنة - سكّر - ضغط - لو ستّ يعرف متزوّجة - حامل - مرضعة -
إلخّ

كلّ دي أطر عامّة هتحكم قرار الدكتور قدّام

\-

وبعد كده يسمع شكوتك

وبعد كده يكتب لك روشتّة - اللي هيّا في حالتنا هتبقى ( خطّة
التطوير )

\-

من غير المعطيات اللي في الأوّل - الدكتور ممكن يوصف نفس
الدوا بفضل الله يشفي حدّ - وبسبب جهله وعدم سؤاله عنها - ممكن يقتل
المريض !!!

يظرفه دوا من أعراضه الجانبيّة إنّه بيرفع الضغط مثلا -
بينما المريض أصلا ضغطه مرتفع

أو يظرفها حقنة تسقّطها وهوّا مش عارف إنّها حامل

أو يعطيها دوا ينزل في اللبن لطفلها الرضيع يؤذيه

\-

ومن غير الكشف - مش هيكون في تشخيص - وعليه - مش هتكون فيه
روشتّة

\-

الغريبة إنّ بعض الناس متخيّلة إنّه طالما انتا دكتور - يبقى
إدّيني روشتّة !!! كده من غير كشف !!!

\-

أو اكشف من غير لماضة وما تسألنيش عن حاجات مالهاش علاقة
بالموضوع

أنا جاي اشتكي لك من بطني - مش من الضغط - ماله الضغط ومال
الموضوع - دا انتا دكتور فضوليّ - بتتدخّل ليه في خصوصيّات الناس ؟!!!

\-

طيّب

إيه هيّا المعطيات - أو الإطار العامّ اللي المفروض حضرتك
تكون محدّده قبل ما تطلب من حدّ يعمل لك خطّة تطوير ؟

\-

كإجابة أفضل من كده - خلّينا نشرح مكوّنات خطّة التطوير
نفسها - وبعدين نحدّد إيه منهم هيكون من واجب طالب الخطّة إنّه يوضّحه - وإيه
واجب الاستشاريّ إنّه يقدّمه

\-

أيّ خطّة في الدنيا بتتكوّن من 5 مراحل - وهي /

\-

[<u>\#المرحلة\_الخامسة</u>](https://www.facebook.com/hashtag/%D8%A7%D9%84%D9%85%D8%B1%D8%AD%D9%84%D8%A9_%D8%A7%D9%84%D8%AE%D8%A7%D9%85%D8%B3%D8%A9?__eep__=6&__cft__%5b0%5d=AZX15eexJX47brHVCiY_7Mgb_MO-GettMQqQW0TTZLyvnLaAIPPC3EdHj-D6LW6MY2xSc7nMgD3l385M4KTVAK3NZgGNqRDlti18g2TYZAi5G1j3W0yxbV0kK3bEhir7EydjwWxTAs746CwXxOhsPOYOGzd49powwRT9MadTq3msZwjnEKB06vLjyJnqfIu3heY&__tn__=*NK-R)

\-

الهدف اللي عاوزين نوصل له

\-

والهدف ده نفسه ليه 5 شروط - بيجمّعوها في كلمة
SMART - وهي اختصار لكلمات

Specific - Measurable - Achievable - Relevant - Time-Bound

أو

محدّد - يمكن قياسه - يمكن تحقيقه - مرتبط بالمؤسّسة - له
إطار زمنيّ

\-

شرح الكلام ده يعني إنّ الهدف لازم يكون /

\-

1 - محدّد /

\-

يعني ما ينفعش تقول لي ( عاوز خطّة للشركة عشان نكون أحسن -
عشان نبقى ماشيين على نظام )

دا هدف غير محدّد

الهدف المحدّد إنّك تقول لي عاوزين مثلا نزوّد المبيعات بنسبة
20 % سنويّا

\-

2 - يمكن قياسه /

\-

ما ينفعش مثلا نقول عاوزين نعمل خطّة عشان الناس تحبّنا
أكتر

حضرتك هتقيس حبّ الناس لشركتك ازّاي ؟!!

لكن حاجة زيّ المبيعات تقدر تقيسها

\-

تقول القاعدة - ما لا يمكن قياسه - لا يمكن إدارته

\-

3 - يمكن تحقيقة /

\-

ما ينفعش تقول مثلا عاوزين نزوّد مبيعاتنا بنسبة 200
%

دي هتحقّقها ازّاي - ومين يقدر يحقّقها ؟!!

\-

إذا أردت أن تطاع - فأمر بما يستطاع

\-

4 - مرتبط بالشركة /

\-

ما ينفعش مثلا تقول إنّنا عاوزين نعمل فريق كورة في
الشركة

هل فريق الكورة ده من ضمن أنشطة الشركة - أو هيزوّد
مبيعاتها - أو هيعمل لها تسويق

ولّا انتا بتحبّ الكورة فعاوز تعمل فريق كورة ؟!!

\-

5 - له جدول زمنيّ /

\-

ما ينفعش تقول عاوزين نزوّد مبيعات الشركة 20 % وتسكت -
لازم تقول ( سنويّا )

\-

أو تقول 2 % شهريّا - كده بقت خطّة تانية خالص غير الخطّة
السنويّة - لإنّك كده محتاج تاخد إجراءات صغيّرة سريعة - غير الخطّة
السنويّة

غير لو بتعمل خطّة ل 5 سنين مثلا إنّك تكون حقّقت هدف
التصدير

غير لو خطّة ل 10 سنين مثلا إنّك يكون عندك فيها فروع في دول
العالم

\-

فأوّلا حضرتك أصلا محتاج تختار الهدف - والهدف ده يكون محقّق
الشروط الخمسة دي

دي المرحلة الأخيرة اللي المفروض الشركة توصل لها بعد ما
تكون حقّقت الخطّة

\-

نرجع بقى للموضوع من الأوّل /

\-

[<u>\#المرحلة\_الأولى</u>](https://www.facebook.com/hashtag/%D8%A7%D9%84%D9%85%D8%B1%D8%AD%D9%84%D8%A9_%D8%A7%D9%84%D8%A3%D9%88%D9%84%D9%89?__eep__=6&__cft__%5b0%5d=AZX15eexJX47brHVCiY_7Mgb_MO-GettMQqQW0TTZLyvnLaAIPPC3EdHj-D6LW6MY2xSc7nMgD3l385M4KTVAK3NZgGNqRDlti18g2TYZAi5G1j3W0yxbV0kK3bEhir7EydjwWxTAs746CwXxOhsPOYOGzd49powwRT9MadTq3msZwjnEKB06vLjyJnqfIu3heY&__tn__=*NK-R)
/

\-

[<u>\#تحديد\_الموقف\_الحالي</u>](https://www.facebook.com/hashtag/%D8%AA%D8%AD%D8%AF%D9%8A%D8%AF_%D8%A7%D9%84%D9%85%D9%88%D9%82%D9%81_%D8%A7%D9%84%D8%AD%D8%A7%D9%84%D9%8A?__eep__=6&__cft__%5b0%5d=AZX15eexJX47brHVCiY_7Mgb_MO-GettMQqQW0TTZLyvnLaAIPPC3EdHj-D6LW6MY2xSc7nMgD3l385M4KTVAK3NZgGNqRDlti18g2TYZAi5G1j3W0yxbV0kK3bEhir7EydjwWxTAs746CwXxOhsPOYOGzd49powwRT9MadTq3msZwjnEKB06vLjyJnqfIu3heY&__tn__=*NK-R)

\-

حضرتك محتاج تعرف إنتا عاوز توصل فين - لكنّك محتاج بردو
تعرف إنتا واقف حاليا فين - دا اللي بنسمّيه تحديد الموقف الحالي

\-

وأكتر طريقة مستخدمة لتحديد الموقف الحالي هي
[<u>\#تحليل\_الموقف\_الحالي</u>](https://www.facebook.com/hashtag/%D8%AA%D8%AD%D9%84%D9%8A%D9%84_%D8%A7%D9%84%D9%85%D9%88%D9%82%D9%81_%D8%A7%D9%84%D8%AD%D8%A7%D9%84%D9%8A?__eep__=6&__cft__%5b0%5d=AZX15eexJX47brHVCiY_7Mgb_MO-GettMQqQW0TTZLyvnLaAIPPC3EdHj-D6LW6MY2xSc7nMgD3l385M4KTVAK3NZgGNqRDlti18g2TYZAi5G1j3W0yxbV0kK3bEhir7EydjwWxTAs746CwXxOhsPOYOGzd49powwRT9MadTq3msZwjnEKB06vLjyJnqfIu3heY&__tn__=*NK-R)

أو SWOT Analysis

\-

سوات دي اختصار 4 كلمات - وهي /

Strength - Weakness - Opportunities -Treats

أو - القوّة والضعف والفرص والتهديدات

\-

1 - نقاط القوّة /

\-

يعني حضرتك محتاج تحدّد نقاط قوّتك الحالية

ودي بتكون حاجات زيّ /

رأس المال المتوفّر للمشروع ( السؤال القبيح اللي الناس
بتزعل منّي قويّ لمّا بسألهولهم - وكإنّي بسألهم عن مقاس سلوكوتّاتهم )

الخبرة الحالية عموما - والخبرة الحالية في المجال
المستهدف

عندك عملاء قدّ إيه - وبتبيع لهم مبيعات سنويّة بكام

عندك مصنع - أرض - دهب الوليّة

عندك علاقات - ليك قرايب مهمّين

دي إسمها نقاط القوّة

\-

2 - نقاط الضعف /

\-

هي عكس ما سبق

ناقصك تمويل - مع السلامة - أنا ما بسلّفش حدّ

\-

مش عاوز فلوس منّي انا شخصيّا - لكن عاوزني أجيب لك شركاء -
أو مموّلين

ما كانش يتعزّ بردو - أجيب لك ناس تنصب عليهم وفي الآخر
ييجوا يمسكوا في خناقي أنا

إذا ما كانش معاك فلوسك الخاصّة شوف حدّ غيري

\-

طب عاوز قرض

البنوك ربا - حرام

\-

3 - الفرص /

\-

هي الفرص المتاحة في السوق - زيّ إنّه مثلا يكون المنتج ده
اتمنع استيراده

أو يكون منتج لسّه مش منتشر قويّ - فتقدر تاخد لك 5 سنين في
الصدارة

دي مميّزات مش انتا اللي صنعتها - لكنّك تقدر تستفيد
منها

\-

4 - التهديدات /

\-

هي عكس ما سبق - حاجات بردو مش انتا اللي صنعتها - لكنّها
بتؤثّر عليك - زيّ أزمة الدولار مثلا

\-

حضرتك لمّا بتحدّد البنود دي - بتبقى جاوبت على السؤال الأوّل
في الخطّة - وهو ( إحنا واقفين فين )

وكنّا لسّه مجاوبين على احنا عاوزين نوصل لفين

فبقت عندنا نقطة بداية - ونقطة نهاية

ما بين النقطتين دول بقى - نيجي للنقطة التانية من مكوّنات
الخطّة - ألا وهي /

\-

[<u>\#المرحلة\_الثانية</u>](https://www.facebook.com/hashtag/%D8%A7%D9%84%D9%85%D8%B1%D8%AD%D9%84%D8%A9_%D8%A7%D9%84%D8%AB%D8%A7%D9%86%D9%8A%D8%A9?__eep__=6&__cft__%5b0%5d=AZX15eexJX47brHVCiY_7Mgb_MO-GettMQqQW0TTZLyvnLaAIPPC3EdHj-D6LW6MY2xSc7nMgD3l385M4KTVAK3NZgGNqRDlti18g2TYZAi5G1j3W0yxbV0kK3bEhir7EydjwWxTAs746CwXxOhsPOYOGzd49powwRT9MadTq3msZwjnEKB06vLjyJnqfIu3heY&__tn__=*NK-R)
/

\-

[<u>\#البدائل\_المتاحة</u>](https://www.facebook.com/hashtag/%D8%A7%D9%84%D8%A8%D8%AF%D8%A7%D8%A6%D9%84_%D8%A7%D9%84%D9%85%D8%AA%D8%A7%D8%AD%D8%A9?__eep__=6&__cft__%5b0%5d=AZX15eexJX47brHVCiY_7Mgb_MO-GettMQqQW0TTZLyvnLaAIPPC3EdHj-D6LW6MY2xSc7nMgD3l385M4KTVAK3NZgGNqRDlti18g2TYZAi5G1j3W0yxbV0kK3bEhir7EydjwWxTAs746CwXxOhsPOYOGzd49powwRT9MadTq3msZwjnEKB06vLjyJnqfIu3heY&__tn__=*NK-R)

\-

في المرحلة دي بنحطّ كلّ الخطوط اللي توصّلنا من نقطة أ لنقطة
ب

وأهمّ حاجة في المرحلة دي إنّنا ( لا نضع قيود على
تفكيرنا )

القيود بتتحطّ على التنفيذ - لكن التفكير يجب ألّا يوضع عليه
قيود

\-

ومهمّ بردو في مرحلة التفكير إنّ اللي بيفكّروا يكونوا كتير -
ومن وجهات نظر مختلفة - بحيث يطلعوا لنا ببدائل كتير

\-

في التفكير أنت تحتاج لعقول متنوّعة - لكن في التنفيذ أنت
تحتاج لأيادي متّحدة

الشورى في اتّخاذ القرار - والديكتاتوريّة في تنفيذه

\-

وما ينفعش في مرحلة البدائل دي حدّ يناقش بديل - أو
ينتقده - أو يسخر منّه !!

ما ممكن واحد كان في باله بديل ممتاز - ويخاف يقوله لمّا
يلاقيكم سلختوا اللي قبله نقاش وانتقاد - وأحيانا سخرية

\-

عشان كده بينصح إنّ الأصغر سنّا يتكلّم الأوّل

عشان لو الكبير اتكلّم الاوّل الصغيّر هيخاف يتكلّم بعده -
لإنّه هيكون حاسس إنّه مش هيقدر يجاري الكلام اللي اتقال

أو هياخد كلام الكبير على إنّه قناعات - فمش هيقدر يقول
عكسها

أو هيخاف يقول عكسها لو هوّا عارف إنّ الكبير دا شرّانيّ وما
بيحبّش حدّ يقول عكس كلامه

\-

جلوا صارما - وتلوا باطلا - وقالوا صدقنا - فقلنا
نعم !!

\-

فمرحلة البدائل دي ما ينفعش فيها إلّا إنّك تسيب كلّ الناس
تهبد براحتها - هنشوف بعدين

\-

[<u>\#المرحلة\_الثالثة</u>](https://www.facebook.com/hashtag/%D8%A7%D9%84%D9%85%D8%B1%D8%AD%D9%84%D8%A9_%D8%A7%D9%84%D8%AB%D8%A7%D9%84%D8%AB%D8%A9?__eep__=6&__cft__%5b0%5d=AZX15eexJX47brHVCiY_7Mgb_MO-GettMQqQW0TTZLyvnLaAIPPC3EdHj-D6LW6MY2xSc7nMgD3l385M4KTVAK3NZgGNqRDlti18g2TYZAi5G1j3W0yxbV0kK3bEhir7EydjwWxTAs746CwXxOhsPOYOGzd49powwRT9MadTq3msZwjnEKB06vLjyJnqfIu3heY&__tn__=*NK-R)

\-

[<u>\#دراسة\_البدائل</u>](https://www.facebook.com/hashtag/%D8%AF%D8%B1%D8%A7%D8%B3%D8%A9_%D8%A7%D9%84%D8%A8%D8%AF%D8%A7%D8%A6%D9%84?__eep__=6&__cft__%5b0%5d=AZX15eexJX47brHVCiY_7Mgb_MO-GettMQqQW0TTZLyvnLaAIPPC3EdHj-D6LW6MY2xSc7nMgD3l385M4KTVAK3NZgGNqRDlti18g2TYZAi5G1j3W0yxbV0kK3bEhir7EydjwWxTAs746CwXxOhsPOYOGzd49powwRT9MadTq3msZwjnEKB06vLjyJnqfIu3heY&__tn__=*NK-R)

\-

هنا بقى ناخد البدائل السابقة - ونشوف معطيات كلّ بديل
لوحده - ومحتاج إيه عشان يتنفّذ - وإيه مميّزاته وعيوبه

\-

وفي المرحلة دي المطلوب هو ( الحياديّة )

مش عشان البديل ده كان بتاعك يبقى تتشقلب عشان تجيب له
مميّزات - وتحارب اللي ينتقده

\-

كده تبقى وقعت في مصيدة منطقيّة اسمها
[<u>\#الانحياز\_التأكيديّ</u>](https://www.facebook.com/hashtag/%D8%A7%D9%84%D8%A7%D9%86%D8%AD%D9%8A%D8%A7%D8%B2_%D8%A7%D9%84%D8%AA%D8%A3%D9%83%D9%8A%D8%AF%D9%8A%D9%91?__eep__=6&__cft__%5b0%5d=AZX15eexJX47brHVCiY_7Mgb_MO-GettMQqQW0TTZLyvnLaAIPPC3EdHj-D6LW6MY2xSc7nMgD3l385M4KTVAK3NZgGNqRDlti18g2TYZAi5G1j3W0yxbV0kK3bEhir7EydjwWxTAs746CwXxOhsPOYOGzd49powwRT9MadTq3msZwjnEKB06vLjyJnqfIu3heY&__tn__=*NK-R)

وهي ببساطة إنّك تجيب الدلائل اللي تؤيّد رأيك فقط - وتتعامى
عن الدلائل اللي بتدحضه

\-

وعين الرضا عن كلّ عيب كليلة - ولكنّ عين البغض تبدي
المساويا

\-

اللي يحبّك يقرقش لك الظلط - واللي يكرهك يتمنّى لك
الغلط

\-

قارننا البدائل - وربطناها بالهدف - مين منها أقرب للهدف
اللي احنا عاوزينه

لإنّ ممكن بديل عظيم جدّا - لكنّه هيحقّق هدف غير اللي احنا
كنّا عاوزينه

وممكن يكون هدف عظيم - لكنّه مش اللي احنا عاوزينه

\-

عملنا كلّ ده - نروح بقى للمرحلة الأهمّ - وهي /

\-

[<u>\#المرحلة\_الرابعة</u>](https://www.facebook.com/hashtag/%D8%A7%D9%84%D9%85%D8%B1%D8%AD%D9%84%D8%A9_%D8%A7%D9%84%D8%B1%D8%A7%D8%A8%D8%B9%D8%A9?__eep__=6&__cft__%5b0%5d=AZX15eexJX47brHVCiY_7Mgb_MO-GettMQqQW0TTZLyvnLaAIPPC3EdHj-D6LW6MY2xSc7nMgD3l385M4KTVAK3NZgGNqRDlti18g2TYZAi5G1j3W0yxbV0kK3bEhir7EydjwWxTAs746CwXxOhsPOYOGzd49powwRT9MadTq3msZwjnEKB06vLjyJnqfIu3heY&__tn__=*NK-R)
/

\-

[<u>\#الخطّة\_الاستراتيجيّة</u>](https://www.facebook.com/hashtag/%D8%A7%D9%84%D8%AE%D8%B7%D9%91%D8%A9_%D8%A7%D9%84%D8%A7%D8%B3%D8%AA%D8%B1%D8%A7%D8%AA%D9%8A%D8%AC%D9%8A%D9%91%D8%A9?__eep__=6&__cft__%5b0%5d=AZX15eexJX47brHVCiY_7Mgb_MO-GettMQqQW0TTZLyvnLaAIPPC3EdHj-D6LW6MY2xSc7nMgD3l385M4KTVAK3NZgGNqRDlti18g2TYZAi5G1j3W0yxbV0kK3bEhir7EydjwWxTAs746CwXxOhsPOYOGzd49powwRT9MadTq3msZwjnEKB06vLjyJnqfIu3heY&__tn__=*NK-R)

\-

كلمة الاستراتيجيّة دي اتبهدلت معانا - أيّ حدّ مزنوق في كلمة
فخمة يقوم لازق استراتيجيّة - أو لوجيستيّة

يقول لك مثلا المحمصة الاستراتيجيّة - فتحسّ إنّ المحمصة دي
بتعمل قهوة أحسن من باقي المحامص

\-

لكن الحقيقة إنّ كلمة استراتيجيّة معناها الحقيقيّ هو ( تحقيق
الهدف البعيد )

دا غير التكتيكيّة - اللي معناها ( تحقيق الهدف
القريب )

\-

فالخطّة الاستراتيجيّة معناها الخطّة - أو الخطوات اللي
هنعملها - عشان نوصل للهدف البعيد

\-

والخطّة دي محتاجة حاجتين - يليهم حاجة

الحاجتين هما /

\-

أوّلا /

\-

الموارد

\-

حضرتك عرّفني هتجيب موارد تحقيق البديل اللي اختارناه في
مرحلة 3 منين

البديل ده محتاج 2 مليون مثلا - هل همّا معاك

محتاج نفتح فرع جديد في التجمّع

محتاج نعيّن 3 موظّفين - دي موارد - بشريّة

\-

فده جزء من الخطّة - إنّنا نحدّد الموارد اللي
هنحتاجها

زيّ اللي بتطبخ طبخة - فبتجهّز لها المقادير - أهي المقادير
دي هيّا الموارد

\-

ثانيا /

\-

الجدول الزمنيّ

\-

محتاجين نحدّد الصرف ده هيتصرف إمتى - ومردوده هيبان إمتى -
فيبقى فيه نقاط نقف عندها ونقيّم - Mile-Stones
يعني

\-

عملنا النقطتين اللي فاتوا - الموارد - والجدول
الزمني

\-

ندخل على النقطة المهمّة التالية - وهي /

\-

ثالثا /

المراجعة والتحسين

\-

أو بيسمّوها دورة PDCA

Plan - Do - Check - Act

\-

Plan

خطّط

خطّطنا

\-

Do

نفّذ

نفّذنا

\-

Check

تيجي المرحلة التالتة - المهمّة - إنّك تختبر العكّ اللي شغّال
ده - هل هو عكّ بنّاء - ولّا غير بنّاء

لو غير بنّاء - يعني ما بيحقّقش النتائج المرحليّة - أقف -
وشوف الغلط فين - وعدّل - ونفّذ التعديلات

اللي هيّا

ACT

\-

كلّ ده عشان نعمل خطّة

أمّال حضرتك كنت فاكر إيه ؟!

ههههههه

\-

أخيرا

ما هو نصيب كلّ طرف من الخطّة دي ؟!

يعني - عاوزين نقسّم المسؤوليّات دي على الطرفين - طالب
الاستشارة - ومقدّمها

\-

طالب الاستشارة واجبه إنّه يوفّر الآتي /

\-

المرحلة الخامسة /

\-

يعني يحدّد هوّا عاوز يوصل لإيه - ويكون الهدف اللي عاوز
يوصل له ده منطبق عليه شورط ال SMART

\-

ممكن الاستشاريّ هنا يساعده إنّه يقول له الهدف ده غير
محدّد - لو سمحت حدّد هدف أوضح

الهدف ده غير قابل للقياس - عاوزين نحطّه في صيغة تانية
تكون قابلة للقياس

\-

المرحلة الأولى /

\-

يعني من واجب طالب الاستشارة إنّه يوضّح بصراحة وبدون لفّ
ودوران وضعه الحالي

معاه فلوس كام - إمكانيّاته إيه - خبراته إيه

\-

ولو شغّل دماغه واتناصح وعطى بيانات كاذبة - ده مش هيعطّل
الاستشاريّ في حاجة - هيقوم رازعك الخطّة المتينة - اللي ممكن تضرّك بعد
كده

\-

زيّ اللي راحت لدكتورة نسا - وهيّا بكر - وقالت لها إنّها
متجوّزة !

فالدكتورة وهيّا بتكشف عليها لقت غشاء البكارة موجود -
فافتكرتها من النوع اللي غشاء البكارة بتاعهم ما بيتفتحش بعد الجواز - قامت
فاتحاهولها بمشرط - بتساعدها !!

\-

فحضرتك بتعطي للدكتورة بيانات غلط ليه - بتغفّليها مثلا -
بتتناصحي عليها - مكسوفة منها

\-

دور الاستشاريّ هو إنّه يعمل الخطوات التالية

\-

إقتراح البدائل /

\-

وده بيكون بالتعاون مع طالب الاستشارة - وأيّ حدّ معدّي في
الشارع

يعني مطلوب في مرحلة الأفكار دي نسمع من ناس كتير - هات
الموظّفين اللي في الشركة كلّهم نسمعهم

\-

الدور التاني للاستشاريّ هو تقييم البدائل المتاحة - وترشيح
البديل الأفضل

\-

الدور التالت هو وضع الخطّة - اللي هيّا الموارد المطلوبة -
والجدول الزمنيّ - ومراجعة التنفيذ والتعديل على الخطّة
