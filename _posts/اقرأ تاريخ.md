---
layout: post
title: "اقرأ تاريخ.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
قراءة التاريخ مفيدة جدا لرجل الأعمال

.

لما تقرأ كتير . ويتكرر على ذهنك وعينك وودنك كتير جمل
زي

.

فلان عمل كذا في ١٠ سنين

شركة كذا عملت كذا في ٣٠ سنة

دولة كذا عملت كذا في ٥٠ سنة

الشعب الفلاني عمل كذا في ١٠٠ سنة

الأمة الفلانية عملت كذا في ألف سنة

.

بتبتدي إنتا كحد بتاع بيزنس تستسيغ فكرة الفترات
الطويلة

.

فتلاقي نفسك بتقول أنا محتاج ٣ سنين أمهد للفكرة
الفلانية

بتبقى الكلمة دي بالنسبة لك عادي . وبتخطط لها
بهدوء

بينما اللي جنبك شايفك ما بتعملش حاجة أصلا

.

بيبقى عادي إنك تقول خلاص مرحلة ال ١٠ سنين بتوع المجال
الفلاني هتخلص كمان سنتين . فعاوزين نخطط للمرحلة الجاية اللي هتبقى مدتها
٢٠ سنة

.

بينما اللي حواليك ممكن يكونوا مش عارفين رمضان لسه عليه
قد إيه

.

بيبقى عادي عندك إنك تقول المرحلة الفلانية إنتا هتكون مت
قبل ما تخلصها . ودي الخطة اللي تمشوا عليها يا ولاد عشان تخلصوها بعد ما
اموت ب ١٠ سنين

عادي جدا من غير تأثر

.

التخطيط طويل المدى دا هو نتاج لتراكم قراءات
التاريخ
