---
layout: post
title: "37 - السيّارات والبيزنس.md"
date:   2024-07-21T00:00:01+03:00
author: "Mahmoud"
category: "تمّ تصويرها"
---
السلام عليكم\
باعتبارنا بنتكلّم دلوقتي عن البيزنس\
ففيه جزئيّة مرتبطة بالبيزنس ألا وهي\
تركب عربيّة إيه ؟\
-\
فخلّينا نقسّم الموضوع كالتالي\
-\
سيّارات الملوك\
رولز رويس\
بنتلي\
مرسيدس مايباخ\
-\
وممكن المايباخ تخرج من القائمة دي\
وممكن الرولز رويس تنفرد بالقائمة دي أساسا\
-\
سيّارات أبناء رجال الأعمال\
ودي هيجيبها الشباب اللي مش تعبان في الفلوس\
بينما اللي تعبان في الفلوس\
هيكون كبر وما بقتش مناسبة ليه\
ودي اللي بيسمّوها السوبر كارز\
زيّ\
بوجاتي\
لامبورجيني\
فيراري\
-\
سيّارات رجال الأعمال الكبار\
ودي تجيبها بالسوّاق بتاعها\
لأنّها متصمّمة إنّ الفخامة كلّها\
بتكون في الكرسي اللي ورا ع اليمين\
زيّ\
مرسيدس بولمان ودي نسخة طويلة من الإسّ كلاس\
وهيّا اللي في صورة البوست\
-\
مرسيدس إسّ كلاس\
بي إم دابليو الفئة السابعة\
آودي أيه 8\
-\
سيّارات رجال الأعمال في منتصف العمر\
ودي أفخم سيّارات للاستخدام الشخصيّ بدون سائق\
وتنفع حدّ في الأربعينات والخمسينات\
زيّ\
مرسيدس إي كلاس\
بي إم دابليو الفئة الخامسة\
آودي أيه 6\
-\
سيّارات رجال الأعمال الشباب\
ودي تنفع حدّ في التلاتينات والأربعينات\
مرسيدس سي كلاس\
بي إم دابليو الفئة الثالثة\
آودي أيه 4\
-\
تنزل شويّه بقي لفئة الفخامة المتوسّطة\
تلاقي فولكس فاجن باسات\
والموضة الجديدة الآرتيون\
-\
وتلاقي سكودا أوكتافيا\
والموضة الجديدة سوبيرب\
-\
طبعا الفولكس فاجن أعلي من السكودا\
وطبعا الآرتيون أكبر من الباسات\
والسوبيرب أكبر من الأوكتافيا\
-\
سكودا تعتبر المدخل لعالم الفخامة\
مدخل يعني أقلّ حاجة فيما يمكن اعتباره فخما\
-\
تنزل بقي من فئة الفخامة وتروح لفئة الشباب الشغّيل\
تلاقي السيّارات اليابانيّة\
تويوتا\
ميتسوبيشي\
نيسان\
-\
تنزل شويّه تلاقي السيّارات الكوريّة\
هيونداي\
كيا\
-\
تنزل خالص تلاقي السيّارات الصينيّة\
-\
أخيرا\
الفئة الرياضيّة في بي إم دابليو بيبقي اسمها إمّ
باور\
يعني إمّ ثري مثلا\
تبقي الفئة الثالثة النسحة الرياضيّة\
-\
وفيه فئة أقوي وأفخم\
وتعتبر شركة تعديل لصيقة ببي إم دابليو اسمها\
بي إم دابليو ألبينا\
كده إنتا هتاخد حاجة زيّ مرسيدس مايباخ\
-\
الفئة الرياضيّة في مرسيدس اسمها أيه إم جي\
لو عليت في الفخامة تدخل علي مايباخ\
ولو كبّرت في الطول تبقي بولمان\
-\
أخيرا\
معظم الشركات ليها كود لحجم المواتير\
في بي إم دابليو بتاخد أوّل رقمين وتحطّ جنبهم صفرين\
يبقي ده سعة الموتور\
وده غالبا يعني - أقصد إنّه مش تعريف دائم ودقيق\
-\
يعني بي إم دابليو 320\
ال 3 معناها الفئة الثالثة\
وال 20 معناها الموتور 2000 سي سي\
-\
بي إم دابليو 530\
يبقي فئة خامسة سعة موتورها 3000 سي سي\
-\
في مرسيدس بيحط حرف و 3 أرقام\
مثلا\
C180\
تبقي سي كلاس موتور 1800 سي سي\
-\
E250\
يبقي إي كلاس موتور 2500 سي سي\
-\
النظريّة من كلّ الكلام ده\
هيّا إنّك ما تفكّرش في أكبر حاجة ولا أفخم حاجة\
لكن\
فكّر في \"أنسب\" حاجة\
-\
يعني مثلا واحد عنده 30 سنة\
بلاش تجيب إي كلاس أو بي إم الفئة السابعة\
هات سي كلاس أو فئة تالتة من بي إم دابليو\
لو الفلوس أقلّ شويّة هات باسات\
أقلّ أكتر هات سكودا\
-\
وبردو ما تبقاش عندك 60 سنة وشغّال في ملايين\
وتبقي راكب تويوتا\
-\
قال تعالي\
فأمّا بنعمة ربّك فحدّث\
-\
وقال رسول الله صلّي الله عليه وسلّم\
إنّ الله إذا أنعم علي عبد نعمة - أحبّ أن تري عليه\
-\
ممكن حدّ يقول بتمن العربيّة دي ممكن تعمل خير كذا\
ما فيش مانع تعمل خير واتنين وتلاتة وعشرة\
وتجيب العربيّة بردو\
قال تعالي\
وابتغ فيما آتاك الله الدار الآخرة ولا تنس نصيبك من
الدنيا\
-\
وقال تعالي\
قل من حرّم زينة الله التي أخرج لعبادة والطيّبات من
الرزق\
قل هي للذين آمنوا في الحياة الدنيا خالصة يوم
القيامة\
-\
وقد ذكر الله أنّ الخيل المسوّمة هي مما زيّن للناس من
الشهوات\
والسيّارات الفخمة قد تكون الوريث الطبيعيّ للخيل
المسوّمة\
-\
زائد إنّك لازم تكون حاطط في نيّتك الآتي\
توفير الوقت - والأمان\
-\
يعني\
أنا لو معايا كورولا\
أو إي كلاس\
فيه فرق كبير\
-\
الفرق هو الوقت اللي هوفّره\
لأنّك هتسوق الإي كلاس علي 200 كيلو في الساعة\
وإنتا مش حاسس وهتوصل لشغلك أسرع\
-\
ثانيا الأمان\
إنتا بتحافظ علي نفسك ضدّ الحوادث\
إنتا لو عملت حادثة بالمرسيدس علي 200\
احتمال تطلع منها سليم\
بينما لو مشيت بالكورولا علي 150 وعملت حادثة\
يبقي غالبا هتتوفّي\
-\
فخلّي نواياك بعيدة عن مجرّد المظهرة والتكبّر\
وفكّر في الموضوع بشكل عمليّ\
-\
أخيرا\
قبل شراء أيّ عربيّة\
لازم تكون بينك وبين نفسك \"رامي فلوسها\"\
-\
يعني\
ما ينفعش تجيب بي إم دابليو الفئة الثالثة\
ب 800 ألف جنيه\
وإنتا أضعف من تحمّل خسارة 800 ألف جنيه\
في لحظة\
-\
لازم لو هتجيبها\
يبقي ال 800 ألف دول زايدين عن احتياجاتك\
يعني لو ضاعوا منّك مش هتزعل عليهم\
-\
لو الزايد عن احتياجاتك مثلا 300 ألف بسّ\
يبقي هات تويوتا فقط\
بحيث لو عملت بيها حادثة وبقت حنّة\
يبقي وقتها لا تنهار ماليّا\
-\
لو ال 3 مليون جنيه عندك يعتبروا بقشيش\
هات الفئة السابعة عاديّ\
لكن ما تبقاش كلّ ميزانيّتك 4 مليون جنيه\
وتروح تجيب عربيّة ب 3 مليون منهم\
تيجي العربيّة تتسرق مثلا\
يبقي ضاع منّك 75 % من ثروتك !!!
