---
layout: post
title: "فكّر في التصنيع بفكر مهندس التخطيط.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZU7uhFsS6USZZwF_1VBNVNiO3qWc1i-Z9BURCvwnTKgvwyA7jGVMtM8qncGPA7yezClffSafb6_AKX-yGayEfHFOpRcI_22yNGnMEBAASUBQzpTsetjA-S2RaS3A8-GHzJV2oN9ieEAmhB0xqBSj-Lmbknd4si7jRYaAPwWUgo7V1Z42K2OMFif-koUKHsilBo&__tn__=*NK-R)

\-

[<u>\#فكّر_في_التصنيع_بفكر_مهندس_تخطيط_الإنتاج</u>](https://www.facebook.com/hashtag/%D9%81%D9%83%D9%91%D8%B1_%D9%81%D9%8A_%D8%A7%D9%84%D8%AA%D8%B5%D9%86%D9%8A%D8%B9_%D8%A8%D9%81%D9%83%D8%B1_%D9%85%D9%87%D9%86%D8%AF%D8%B3_%D8%AA%D8%AE%D8%B7%D9%8A%D8%B7_%D8%A7%D9%84%D8%A5%D9%86%D8%AA%D8%A7%D8%AC?__eep__=6&__cft__%5b0%5d=AZU7uhFsS6USZZwF_1VBNVNiO3qWc1i-Z9BURCvwnTKgvwyA7jGVMtM8qncGPA7yezClffSafb6_AKX-yGayEfHFOpRcI_22yNGnMEBAASUBQzpTsetjA-S2RaS3A8-GHzJV2oN9ieEAmhB0xqBSj-Lmbknd4si7jRYaAPwWUgo7V1Z42K2OMFif-koUKHsilBo&__tn__=*NK-R)

\-

إتكلّمنا كتير عن نصيحة إنّك تتاجر الأوّل قبل ما تصنّع -
وبعدين تصنّع عند الغير

فخلّينا في البوست ده نتكلّم بتفصيل أكتر عن حدّ خلاص قطع
المرحلتين دول - وهيبدأ خلاص يشتري أوّل ماكينة إن شاء الله - ويصنّع أوّل
منتج بتوفيق الله سبحانه وتعالى

\-

وهنا هيظهر له سؤالين تخان جدّا - هههههه - هيحيّروه لفترة
طويلة

ويا يجاوبهم صحّ - والدنيا تمشي معاه سهلة - يا يجاوبهم غلط
ويلفّ حوالين نفسه

\-

السؤالين هما

1 -
[<u>\#أبدأ_بأيّ\_منتج_الأوّل</u>](https://www.facebook.com/hashtag/%D8%A3%D8%A8%D8%AF%D8%A3_%D8%A8%D8%A3%D9%8A%D9%91_%D9%85%D9%86%D8%AA%D8%AC_%D8%A7%D9%84%D8%A3%D9%88%D9%91%D9%84?__eep__=6&__cft__%5b0%5d=AZU7uhFsS6USZZwF_1VBNVNiO3qWc1i-Z9BURCvwnTKgvwyA7jGVMtM8qncGPA7yezClffSafb6_AKX-yGayEfHFOpRcI_22yNGnMEBAASUBQzpTsetjA-S2RaS3A8-GHzJV2oN9ieEAmhB0xqBSj-Lmbknd4si7jRYaAPwWUgo7V1Z42K2OMFif-koUKHsilBo&__tn__=*NK-R)
؟

2 -
[<u>\#واشتري_أيّ\_ماكينة_الأوّل</u>](https://www.facebook.com/hashtag/%D9%88%D8%A7%D8%B4%D8%AA%D8%B1%D9%8A_%D8%A3%D9%8A%D9%91_%D9%85%D8%A7%D9%83%D9%8A%D9%86%D8%A9_%D8%A7%D9%84%D8%A3%D9%88%D9%91%D9%84?__eep__=6&__cft__%5b0%5d=AZU7uhFsS6USZZwF_1VBNVNiO3qWc1i-Z9BURCvwnTKgvwyA7jGVMtM8qncGPA7yezClffSafb6_AKX-yGayEfHFOpRcI_22yNGnMEBAASUBQzpTsetjA-S2RaS3A8-GHzJV2oN9ieEAmhB0xqBSj-Lmbknd4si7jRYaAPwWUgo7V1Z42K2OMFif-koUKHsilBo&__tn__=*NK-R)
؟

\-

وهنا ييجي دور هندسة التصنيع وتخطيط الإنتاج

\-

هنعمل إيه ؟!

\-

شوف حضرتك

إحنا كمهندسين تصنيع ما بنشوفش المنتجات كمنتجات !!

يا راجل !! - أمّال بتشوفوها إيه ؟!!

بنشوفها
[<u>\#عمليّات_تصنيع</u>](https://www.facebook.com/hashtag/%D8%B9%D9%85%D9%84%D9%8A%D9%91%D8%A7%D8%AA_%D8%AA%D8%B5%D9%86%D9%8A%D8%B9?__eep__=6&__cft__%5b0%5d=AZU7uhFsS6USZZwF_1VBNVNiO3qWc1i-Z9BURCvwnTKgvwyA7jGVMtM8qncGPA7yezClffSafb6_AKX-yGayEfHFOpRcI_22yNGnMEBAASUBQzpTsetjA-S2RaS3A8-GHzJV2oN9ieEAmhB0xqBSj-Lmbknd4si7jRYaAPwWUgo7V1Z42K2OMFif-koUKHsilBo&__tn__=*NK-R)

\-

يعني القميص بنشوفه قصّ وتخييط وسرفلة وتركيب زراير

فلتر الزيت بنشوفه كبس صاج وتكسير ورق وتجميع ولحام
دوسرة

البطاطس نصف المقليّة بنشوفها تقشير وتقطيع وسلق وقلي
وتعبئة وتغليف

\-

ودي تفرق ؟!

طبعا

تفرق كتيييييير جدّا

\-

تفرق معانا في إنّ عمليّات التصنيع دي بتترّجم بعد كده
لمكن

فنبدأ نشوف مكن إيه المشترك بين المنتجات

ومن هنا نقدر نشوف منتجات إيه شبه بعضها

\-

يعني مثلا

إحنا بنشوف منظّم الغاز ومحبس الميه حاجة واحدة - بينما
خلّاط الميه يختلف تماما عن محبس الميه !!

\-

يعني منظّم الغاز شبه محبس الميه

وخلّاط الميه - اللي شغّال في الميّه بردو - مش شبه محبس
الميّه ؟!

أيوه

\-

ليه ؟!

لإنّ محبس الميّه - ومنظّم الغاز - الاتنين عبارة عن قطعة
نحاس حصل لها طرق على مكبس - وبعد كده تشغيل على مكن خراطة

\-

بينما خلّاط المياه عبارة عن نحاس اتصهر واتسبك - وبعدين
اتشغّل - وبعدين اتلمّع - وبعدين اتطلى طلاء كهربيّ

فهو مختلف تماما عن محبس الميه - ما فيش بينهم أيّ عمليّة
تصنيع مشتركة ( إلّا الخراطة )

\-

فلو انتا بتصنّع محبس ميّه - سهل ليك جدّا تصنّع منظّم غاز - مش
هتحتاج تشتري أيّ ماكينة زيادة

\-

بينما خلّاط الميّه - هتحتاج تشتري له مكن مختلف تماما -
اللهم إلّا مكن التشغيل ( الخراطة ) هيكون مشترك بين الاتنين

\-

من المنظور ده - نقدر نحطّ خطّة لتتالي تصنيع المنتجات -
وتتالي شراء المكن الإضافيّ

\-

في الصورة - مثال لحدّ عاوز يصنّع أدوات كهربائيّة - يا ترى
يبدأ بأيّ منتجات - ويشتري أيّ مكن الأوّل

\-

عملنا إيه ؟!

قسّمنا كلّ منتج لعمليّات

\-

علبة الماجيك عبارة عن حقن بلاستيك - وتشكيل لقطعة صاج
صغيرة على مكبس وتجميعهم

\-

البواط عبارة عن حقن بلاستيك فقط

\-

المشترك عبارة عن حقن بلاستيك - وتشكيل صاج - وبعدين
هنحتاج خطّ تجميع لتجميع القطع دي

\-

لمبة الليدّ فيها حقن بلاستيك - وهتشتري باقي المكوّنات
جاهزة - وهتحتاج تجمّع اللمبة والمكوّنات الجاهزة مع بعض في خطّ تجميع

\-

المفتاح الكهربيّ فيه حقن بلاستيك وتشكيل صاج وتجميع

\-

كشّاف الشوارع فيه حقن بلاستيك - وحقن ألومينيوم -
وتجميع

\-

1

واضح كده إنّ آخر مكنة هنشتريها هيّا مكنة حقن الألومينيوم -
لإنّ دي داخلة معانا في منتج واحد

وبناءا عليه هيكون كشّاف الشارع هو آخر منتج هنصنّعه

\-

2

وواضح بردو إنّ مكنة حقن البلاستيك داخلة معانا في كلّ
المنتجات - فدي هتكون أوّل مكنة نشتريها

\-

وواضح لمّا هنشتري مكنة حقن البلاستيك هيكون مين المنتج
الوحيد اللي مش محتاج غيرها - اللي هوّا البواط

يبقى كده أوّل منتج هنصنّعه هو البواط

\-

3

ييجي بعد كده مكنتين مشتركين تقريبا في تنوّع المنتجات اللي
هتطلع منهم - وهما مكبس الصاج وخطّ التجميع

طيّب خطّ التجميع ده عبارة عن عمّال قاعدين على ترابيزة - ولو
الدنيا وسعت منّنا هنجب لهم سير متحرّك

يبقى نعمل خطّ التجميع الأوّل - لإنّه الأقلّ تكلفة

بعد كده نشتري مكبس الصاج

\-

طيّب علبة الماجيك محتاجة ريشة صاج صغيّرة بتركب فيها -
نشتري لها مكبس ؟!

لأ - دي قطعة صغيّرة - أفضل لي أكبسها عند الغير وأجمّع علبة
الماجيك دلوقتي - على ما ابقى اشتري مكبس

\-

4

ييجي بعد كده منتجات المشترك ولمبة الليدّ والمفتاح محتاجين
نفس العمليّات تقريبا - لكن لمبة الليدّ محتاجة استيراد أجزاء من
الخارج

فهأجّل لمبة الليدّ دلوقتي - وأفكّر في المشترك والمفتاح -
دول محتاجين مكبس - وخطّ تجميع

\-

5

هنا بقى أشتري المكبس - وأوقّف تصنيع الصاج بتاع علبة
الماجيك عند الغير

وبكده بقيت بصنّع كلّ المنتجات - ما عدا لمبة الليدّ وكشّاف
الشوارع

\-

طيّب

لمبة الليدّ ناقصها استيراد أجزاء من الخارج - وكذلك كشّاف
الشارع

بينما كشّاف الشارع محتاجني أشتري له مكنة حقن
ألومينيوم

\-

6

يبقى أستورد الأجزاء الأوّل - واجمّع لمبة الليدّ

\-

7

طب وكشّاف الشوارع ؟!

ده هاحقن الشاسيه بتاعه عند الغير - وأجمّعه مع لمبة
الليدّ

\-

8

ولو الإنتاج مشي تمام - هاشتري مكنة حقن الألومنيوم -
ويبقى بقى عندي كلّ مستلزماتي بصنّعها تصنيع محلّيّ وبجمّعها

\-

لسّه قدّامي باقي مستلزمات اللمبة والكشّاف اللي
باستوردهم

\-

أبتدي أشوف إيه منهم ممكن يتصنّع محلّيّ

هلاقي مثلا بوردة خلايا الإضاءة دي عبارة عن بوردة -
فوقيها خلايا

\-

9

هجيب البوردات لوحدها - والخلايا لوحدها - وأجيب مكنة
تجميع البوردات - وأجمّع البوردات هنا

\-

طيّب

يتبقّى الخلايا نفسها - والبوردات نفسها - مين منهم ممكن
يتصنّعوا هنا ؟!

هتلاقيها البوردات

\-

10

إذن - هصنّع البوردات محلّيّ - واشتري الخلايا المضيئة من
الصين - وأجمّعهم محلّيّ

وبعدين آخدهم أجمّعهم مع البوديهات البلاستيك بتوع لمبة
الليدّ على خطّ تجميع الأدوات

\-

أخيرا

شوف محاضرة

منهجيّة اختيار المنتجات والماكينات والأسواق

على قناة المكتب على اليوتيوب

وما تطلبش الرابط
