---
layout: post
title: "كيف تتصرّف أوقات الركود.md"
date:   2024-07-21T00:00:01+03:00
author: "Mahmoud"
category: "5 - إدارة الشركات"
---
الربع الرابع من السنة - أكتوبر 2023 وحتّى بداية
2024

دا الوقت اللي تجهّز فيه كاتالوجات 2024

تعمل خطّة جديدة ل 2024

وطبعا دا محتاج تلقي نظرة على 2023 وما قبلها

\-

فترة الخريف فترة هادية - ومناسبة جدّا لاستجماع القوى -
ومناسبة للتركيز والتفكير والتخطيط

\-

زائد إنّه الشغل بيبتدي يهدى شويّة عن الصيف - فيسيب لك وقت
تعمل اللي ما كنتش عارف تعمله بسبب الانشغال في موسم الصيف ( معظم الأعمال
مواسمها الصيف )

\-

الفترة دي أنصحك فيها تتواصل مع جميع عملائك السابقين -
تتطمّن عليهم وعلى شغلهم

دي ممكن يكون فيها فرصة إنّ عميل منهم يكون عاوز يعمل شغل
معيّن ويكون ناسيك - فيفتكرك - تبقى بتقاوم نزول الموسم عن طريق فتح شغل مع
العملاء القدام

المثل بيقول ( التاجر لمّا يفلّس - يدوّر في دفاتره
القديمة !! )

\-

لكن ما تروحش تفتح الفتحة دي على نفسك في دخلة
الموسم !!

\-

الشتاء بردو هو موسم المعارض - معظم المعارض بتتجنّب الصيف
عشان الفرهدة - يبقى رتّب أمورك تزور معارض أكتر في الشتاء

\-

يوم الشتاء مش مناسب للعمل زيّ يوم الصيف - يوم الشتاء
قصير - فانتبه لده - وحافظ على تركيزك خلال اليوم بحيث تقدر تستفيد
منّه

يعني لو عندك سفر مثلا - أنا في الصيف باعمل 3 مقابلات في
3 مصانع مختلفة قبل الظهر !!

خصوصا بعد تطبيق التوقيت الصيفيّ ( الاختراع اللي كنّا
بنستهزء بيه - لكنّه طلع خطير )

\-

في الشتاء لازم تكون مركّز جدّا - وإلّا الظهر هيأذّن عليك
وانتا لسّه في أوّل زيارة

\-

في الصيف ممكن تتأخّر في يوم عمل خارجيّ لنصّ الليل
عادي

في الشتاء بتنتبه لإنّك وانتا راجع الدنيا تشتي - وتبقى
مشكلة

فالصيف أنسب للعمل - لكن الشتاء أنسب للهدوء والتفكير
واستجماع القوى

\-

الشتاء أنسب لإنّك تفكّر في مسائل زيّ التسويق - الإعلانات -
تصوير فيديوهات تعريفيّة ودعائيّة لشغلك

لكن الصيف ما فيش فيه وقت لده - الصيف وقت للشغل والتنفيذ
والحركة على الأرض

\-

فحطّ كلّ حاجة في مكانها

ونقابلكم على نهاية السنة إن شاء الله تكونوا خلّصتوا
الخطّة

لو بدأت 2024 وانتا مش معاك خطّة - مش هتعرف تحطّ خطّة

\-

تقول الحكمة

قبل الرماء تملأ الكنائن
