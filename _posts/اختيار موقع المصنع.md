---
layout: post
title: "اختيار موقع المصنع.md"
date:   2024-07-21T00:00:01+03:00
author: "Mahmoud"
category: "9 - نصائح عن بناء المصانع"
---
السلام عليكم\
فيه عوامل كتير بتاثر علي اختيار موقع المصنع\
من ضمن العوامل دي\
العوامل البيئية\
.\
تعالي ناخد الموضوع من أصغر حاجة لأكبر حاجة\
.\
تخيل واحد في المطبخ حاطط البوتاجاز جنب الباب\
كده ست البيت لو في وسط المطبخ\
والبوتوجاز انفجر لا قدر الله\
هتولع رسمي\
لكن لو البوتاجاز في ابعد نقطة عن الباب\
فست البيت هتجري تخرج من المطبخ\
أي نعم المثال ده أقرب للأمان منه للبيئة\
بس تعالي نكبر الموضوع شويه\
واحنا نحس بموضوع البيئة\
.\
تعالي نبص لمستوي المطبخ مع الشقة\
تخيل واحد حاطط المطبخ بحري الشقة\
كده الهوا البحري هيخش المطبخ\
والحمام طبعا لأنهم دايما جنب بعض\
والهوا البحري هياخد كل الروايح يدخلها الشقة\
.\
يبقي بنقول للي بيصمم الشقة\
خلي المطبخ والحمام آخر نقطة في الشقة في القبلي\
.\
طيب\
تعالي نبص علي موقع مدخنة مصنع بالنسبة لمصنع\
تخيل يا مؤمن\
عاملين مدخنة مصنع السماد في طلخا بحري المصنع\
صورة 1\
يعني التيار البحري هياخد الروايح\
ويقلبها علي المصنع وعماله\
.\
تعالي نكبر الموضوع شويه لمستوى المدينة\
تخيل بردو يا مؤمن ان مصنع سماد طلخا\
بردو\
عاملينه بحري مدينة المنصورة\
صورة 2\
يعني التيار البحري بياخد غازات المصنع\
ويقلبها علي مدينة المنصورة\
-\
بالمناسبة\
مش الحلّ إنّنا كنّا نعمل المصنع جنوب المنصورة\
الحلّ إنّه ما كانش يتعمل جوّا الحيّز العمراني أساسا\
إيش حال لو ما كنّاش إحنا بلد صحراوي أساسا\
.\
تعالي نكبر الموضوع اكتر واكتر\
تعالي نوصل لمستوي الدولة\
تخيل يا مؤمن انهم عاملين محطة الضبعة للطاقة النووية
فين\
Guess what !!!\
بحري الدولة\
صورة 3\
بردو ؟\
اه بردو\
عشان لو انفجرت\
التيار البحري ياخد الإشعاعات ويقلبها على الدولة
كلها\
خلينا نخلص يا راجل بلاش قرف\
.\
لو مهتم بالموضوع اكتر\
ممكن تحضر معانا محاضرة \"دراسات الجدوي\"\
اللي هتقام في معرض \"ماكتك\" للماكينات\
السبت القادم الساعة 12 ظهرا\
إن شاء الله
