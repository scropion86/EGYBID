---
layout: post
title: "ليه بتردّ بالطريقة دي.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
ليه بترد بالطريقة دي ؟!

ما تقول لأ وخلاص !!

.

الحقيقة إن الرد شيء

وطريقة الرد شيء

.

لو قلت لصاحب السؤال ( لأ ) فقط

فأنا كده أعطيته نصف حقه

وبكده أكون ( خاين ) في النصيحة

.

تبقى خاين لو بتعطي حد نصيحة وانتا عارف إنه مش
هيطبقها

بينما إنتا عارف الطريقة اللي بيها هتخليه يطبق النصيحة
دي

لكنك خفت تستخدم الطريقة دي حفاظا على نفسك من رد فعل
المنصوح . ليشتمك ولا حاجة

.

فتقوم رادد رد دبلوماسي

وانتا عارف إن طالب النصيحة هيسيبك ويلف يسأل الناصحين لحد
ما واحد منهم يعطيه النصيحة اللي على هواه . فينفذها . ويلبس في
الحيطة !!

.

حضرتك كده مشارك في الضرر اللي لحق بطالب النصيحة

لانك قصرت في نصيحته

.

إنتا أعطيته النصيحة فقط . ولم تلتفت للطريقة اللي هتثبت
النصيحة دي في بال المنصوح

.

إنتا مش مطالب فقط بالنصيحة

إنتا كمان مطالب بالطريقة اللي توجه بيها النصيحة . بحيث
المنصوح يستفيد بيها

مش من حقك تقول ( أنا مالي ) . أنا جاوبت على السؤال
وخلاص

.

حاجة كده زي ما حد يسألك الشركة الفلانية فين ؟

فتقول له في الحتة الفلانية

بس ما تقولوش إن الساعة دلوقتي ٣

والشركة بتقفل الساعة ٢

.

اللي سألك ما سألكش الشركة فاتحة ولا قافلة

لكن من تمام النصيحة إنك تجاوب على النقطة دي

.

وفيه أسئلة بيكون اللي بيسألها بيبحث عن إجابة
معينة

لو ما خدهاش منك . هيلف يسأل لحد ما يلاقي حد يعطيه
الإجابة دي

.

زي الناس اللي بيسألوا عن الربا

أو واحد طلق زوجته وبيسأل يا ترى الطلقة دي تقع ولا
لأ

هوا عاوز حد يقول له إن الطلقة دي لا تقع

.

لو حضرتك اتسألت سؤال من دول . فمش دورك إنك تجاوب
فقط

ولكن دورك إنك تجاوب . وتجاوب بطريقة تثبت الإجابة في ذهن
السائل

.

ومن الحالات دي حالة الشخص اللي بيسأل أشغل فلوسي في شركة
كذا ولا لأ

هوا أساسا عاوز يشغل فلوسه معاهم . هوا مش محايد

.

فيبقى في الحالة دي مش واجبك فقط إنك تقول له لأ

ولكن لازم تقول له لأ بطريقة تعلم معاه

.

يعني هل حضرتك متوقع إن طالب النصيحة دي هيروح يسأل حد
تاني بعد ردي الشديد ده عليه

.

ممكن تقول لصاحبك ما تاخدش العربية وتنزل تفحط في
الشارع

وممكن تاخد منه المفتاح

وممكن تنزل تهوي له كاوتش العربية

حسب غلاوة صديقك ده عندك

.

بينما هوا لو إبنك !!

فانتا ممكن تعرض نفسك للضرر عشان تنصحه

.

فيه ناس بكون عارف إن رد فعلهم إنهم هيشتموني ويعملوا لي
بلوك

بس بقول لهم اللي فيه النصيب بردو

.

وفعلا أحيانا بيشتموني ويعملوا لي بلوك

بس أنا متأكد إن كلامي هيعلق معاهم

لإني كنت قايله بطريقة تخليه يعلق معاهم

.

الكلام هيفضل يرن في ودنهم لحد ما يقتنعوا بيه بعد سنة أو
سنتين

وقتها أنا مش منتظر منهم يقولوا لي شكرا

.

حضرتك ممكن تودع صديقك اللي رايح ألمانيا

يروح ويرجع

تسأله ( هل الألمان متعصبين ؟ )

فيقول لك لأ

.

لكن !

لو وانتا بتودعه قلت له . خلي بالك الألمان متعصبين

هيروح ويرجع يقول لك أنا ما شفتش شعب متعصب زي الشعب
الألماني !!

.

الفكرة إنك رميت في ودانه بذرة . وسبت عقله يشتغل لوحده .
فهوا هيشوف بنفسه الملاحظات اللي انتا كنت عاوزه يشوفها من غير ما تشاور له
عليها

.

العقل انتقائي
