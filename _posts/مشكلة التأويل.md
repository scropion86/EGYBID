---
layout: post
title: "مشكلة التأويل.md"
date:   2024-07-21T00:00:01+03:00
author: "Mahmoud"
category: "2 - الدين"
---
من اخبث حيل ابليس التي علمها للمجادلين\
انه بدل ما يناقشك في الاية والحديث\
تلاقيه بيقرّ ليك فعلا ان فيه ايه او حديث بيقولوا
كذا\
لكن - وهنا التلبيس - لكن - ما معني هذه الاية\
ما معني هذا الحديث\
وهل انا او انت مؤهل لفهم هذه الاية او هذا الحديث\
-\
ودي حيلة قذرة جدا\
لانها بتقودنا الي الكهنوتية\
-\
يعني ايه\
يعني ما حدش يتكلم في الدين الا اللي معاه رخصة\
ونسينا ان القران والسنة اتقالوا لناس كانوا بيرعوا
غنم\
ناس اساسا ما كانتش بتقرأ وتكتب\
-\
الرسول لما ذكر عدد ايام الشهور القمرية\
قال\
نحن أمّة أميّة الشهر عندنا هكذا وهكذا وهكذا\
واشار بيديه بالعشرة اصابع ثلاثة مرات\
اي الشهر ثلاثون يوما\
-\
او هكذا\
واشار بيديه الشريفتين مرتين بالعشرة اصابع\
ومرّة بتسعة اصابع\
يعني - او 29 يوما\
-\
نحن امة امية ليست دعوة للامية\
ولكن تفهم منها اننا امة لا تحتاج انت كاحد
افرادها\
للحصول علي الدكتوراة في الفيزياء النووية لتفهم\
احكامها\
-\
حين اقول لك - قل هو الله أحد\
هل تحتاج هذه لعبقرية لفهمها\
-\
هتقول لي طيب دي في اية صريحة وواضحة وقاطعة\
طب نعمل ايه في المتشابهات\
-\
اقول لك\
ابحث عن معاني المتشابهات وكيف فسرها العلماء\
لكن ما تقفش عند الايات وتنكر الاحكام المبنية عليها علشان
الايات متشابهات\
-\
يعني\
المفروض حضرتك لما يلتبس عليك حكم - تبحث عنه\
الحيلة الشيطانية بتاعة اصحابنا دول عاوزة توصل بينا لاننا
لما يلتبس علينا حكم\
نسيبه خالص\
نطنشه\
وكأنّه لم يكن\
-\
لكن ارجع واقول\
قال تعالي\
ولقد يسّرنا القرآن للذكر فهل من مدّكر\
يعني القرآن سهل - والدين والشرع سهلين\
انتا بس ابحث\
-\
لكن ما تسلمش للي عاوز يصوّر لك الدين علي انه
كلكيعة\
وانسي مش هتعرف تتعلّمه\
لان نهاية الطريق ده هو الانفصال التام عن الدين\
-\
وارجع واقول - جوجل هيبقي حجة علينا\
ما عادش صعب انك تبحث عن اي فتوي في اي حاجة\
انا والله من يومين وجدت نقاش ثائر\
علي حاجة لا تخطر في بال خمسة علي الكوكب\
ولقيت ليها اجابة ونقاش وراي شرعي وراي طبي\
يعني خلاص ما عادش فيه حجة للجهل\
-\
انتا ممكن تعتذر بالجهل - لكن لا يمكن تعتذر عن
الجهل\
يعني لما اقول لك ما عملتش كذا ليه\
ممكن تقول ما اعرفش انه كان المفروض اعمل كذا\
كده انتا بتعتذر بالجهل\
-\
لكن\
لما اقول لك\
ليه ما بحثتش وما عرفتش انه كان المفروض تعمل كذا\
هتكون ايه هيا حجتك\
ازاي هتعتذر عن الجهل\
-\
انتا بتقرا الكلام ده علي الفيسبوك\
يعني عندك فيس وعندك ايميل وعارف جوجل\
كيف ستعتذر عن الجهل\
-\
نقطة اخيرة\
بالنسبة لقول رسول الله صلي الله عليه وسلم\
ذروني ما تركتكم\
وقوله كرهت لكم كثرة السؤال\
-\
فده مرهون بزمن الرسول صلي الله عليه وسلم\
لان السؤال في زمنه كان هيترتب عليه احكام جديدة قد تكون
شاقة علي المسلمين\
-\
حدث ان قام احد الصحابة وسال هل الحج في كل عام يا رسول
الله\
فقال له ذروني ما تركتكم\
يعني ما تسالش - طالما انا قلت حجّ يبقي حجّ مرة واحدة
وخلاص\
-\
لكن لو سالت - هل الحج في كل سنة ؟\
ممكن يترتب علي كده انه ينزل حكم جديد ان الحج يكون كل
سنة\
وتكون انتا بسؤالك ده شققت علي الامة\
-\
لكن\
بعد وفاة الرسول صلي الله عليه وسلم\
وبعد ما قرأت قوله تعالي - اليوم اكملت لكم دينكم\
خلاص\
اسال كيفما شئت\
-\
لان سؤالك لن يترتب عنه امر جديد في الدين\
لن يترتب علي سؤالك انبناء حكم شرعي جديد قد يثقل علي
المسلمين\
-\
قال احد اليهود لسيدنا عمر\
علمكم نبيكم كل شئ حتي الخراءة\
يعني مسح البراز بعد قضاء الحاجة\
-\
وقال السلف\
لو استطعت ان تحك راسك بأثر فافعل\
يعني ابحث عن احكام هرش الشعر - ولو لقيت ليه احكام
اتبعها\
-\
فديننا ما فيهوش المدخل الشيطاني ده\
المدخل الكهنوتي\
انك تقفل علي الناس وتحجر عليهم وتحصر العلم في طبقة من
الكهنة\
وتقول ان كل حاجة محتاجة انك تكون حاصل علي العالمية من
الازهر\
عشان تتكلم\
-\
انا من يومين بكلم واحد وبقول له\
قال تعالي\
والله فضل بعضكم علي بعض في الرزق\
تفهم من الاية دي ان الناس متساويين في الرزق ولا فيه
بينهم تفضيل\
قال لي انا ما قراتش تفسير الاية\
-\
يا راجل\
طب والله كويس\
كويس لو كلامك ده هيتبعه انك تروح تقرا تفسير
الاية\
-\
لكن انتا ما عملتش كده - مع انك فاتح النت
وبتكلمني\
والنت ده نفسه عليه جوجل\
فحضرتك قلت لي انا ما اعرفش تفسير الاية - وسكتت - ما
بحثتش\
يبقي حضرتك بتزحّف - يعني بتتلكّك - يعني مستكبر تقول انا
غلطان\
يعني كلمة حق يراد بها باطل\
-\
حاجة كده زي ما الشمس طلعت فانتا تقول لي والله اسأل
الأرصاد الأوّل\
-\
اخيرا\
اكيد فيه مساحة من العلم الشرعي\
تستلزم ان يكون المتكلمون فيها علي اعلي قدر من
العلم\
-\
لكن\
مش دي المساحة بتاعتنا اللي المفروض تقول انك بتتجنب
النقاش فيها\
المساحة دي هيا مساحة المستجدات الزمنية علي الدين\
يعني مثلا - ما حكم الشرع في نقل الاعضاء البشرية\
دي مساحة لا انا ولا انتا نتكلم فيها\
ليه\
لانها مستجدة في زمننا\
-\
يعني\
من 100 سنة او من 50 سنة ما كانش فيه حاجة اسمها نقل
اعضاء\
وبناءا عليه ما فيش ادلة شرعية او نقاشات سابقة للعلماء في
النقطة دي نقدر نرجع لها\
وهنا هتحتاج تعمل اجتهاد وقياس\
وده مش كل الناس مؤهلة ليه\
-\
زي ما مش كل الناس مؤهلة تحكم بالاعدام\
لكن اي حد شاف حد بيسرق لازم يصرخ ويقول حرامي\
تخيل ان اللي شاف الحرامي ده قال لك ايه\
انا لا قاضي ولا محامي ولا دارس قانون - يبقي مش من حقي
اقول عليه حرامي\
-\
لكن\
سؤال زي هل الناس متساوون في الرزق\
ده مش محتاج عالم في الذرة عشان يناقشه\
ده فيه ايه صريحة فيه\
وكلام للعلماء في تفسيرها\
مش من حقك تيجي دلوقتي وتقول اننا لازم نسيب النقاش في هذه
المسالة للمتخصصين\
-\
بالمناسبة\
انا مش كاتب الموضوع ده مخصوص عشان موضوع التساوي في الرزق
من عدمه\
انا باتكلم عن الكهنوتية\
انه ما فيش كهنوتيه في الاسلام\
كل مسلم لازم يبحث في الدين ويتكلم في الدين\
-\
قال رسول الله صلي الله عليه وسلّم\
بلّغوا عنّي ولو آية\
بلّغوا - كلّكم\
-\
وقال عليه الصلاة والسلام\
الحلال بين والحرام بيّن\
وبينهما أمور متشابهات\
فمن اتقي الشبهات فقد استبرء لدينه وعرضه\
الحلال بيّن والحرام بيّن - للعامّة\
-\
وأختم بالذي هو خير\
قال تعالي\
كنتم خير امّة أخرجت للناس\
تأمرون بالمعروف وتنهون عن المنكر وتؤمنون بالله\
كل الأمّة مكلّفة بالأمر بالمعروف والنهي عن المنكر
