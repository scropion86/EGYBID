---
layout: post
title: "كيف تبدأ مصنع تجميع"
date:   2024-04-10T00:00:01+03:00
author: "Mahmoud Marzouk"
category: "نصائح عن بناء المصانع"
tag: "نصائح عن بناء المصانع"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZW8UyTwOpdTwGWfyK4dab0oRUuf2Q1bU3dXlx1RJskN2tYMhQBlb-xYoC-Chqh9frbZQ3qMWkiMiyxUj3bTSahYTSbZYa8h83wgZHKZUH77us6h97g046sMATXqZKKoA3Dm4fwAykAyncX8OYHBdE53IR5OR1G5nGTquP-bQq5O9kfSMN9dAPL-WYnxhG0d9B8&__tn__=*NK-R)

\-

هتبدأ مصنع تجميع

ورقة وقلم واكتب ورايا الخطوات التالية :-

\-

1 /

ما تعيّنش قرايبك

\-

2 /

ما تعيّنش حدّ من بلدك

\-

3 /

ما تعيّنش عمّال من بلد واحدة - لازم يكون عندك عمّال من أكتر
من بلد - عشان ما تحصلش ربّاطيّة من العمّال عليك

\-

4 /

عيّن في الأوّل عمّال بتوع تجميع أصلا - وزوّد عليهم عمّال جداد
مش متعلّمين التجميع

\-

5 /

إحسب الأوقات القياسيّة لتجميع كلّ منتج من منتجاتك

واحسب للعمّال مرتّباتهم بناءا على معايير الآداء القياسيّة
بناءا على الخطوة السابقة

يعني المنتج بياخد دقيقة - يبقى متوقّع العامل يطلّع 480
منتج في الورديّة

\-

6 /

حطّ حافز لكلّ منتج زيادة - بشرط يكون المنتج سليم

ودا دور المشرف - إنّه يتابع جودة المنتجات ويحدّد مين
العامل اللي بيطلّع منتج غير سليم عشان بسّ يعدّ منتجات وياخد الحافز

\-

يبقى الطبيعيّ إنّ العامل بياخد يوميّة مثلا 200 جنيه مقابل
ال 480 قطعة في اليوم

مضاف ليها الحافز على كلّ قطعة زيادة - أو الخصم على كلّ
قطعة أقلّ

\-

ولازم الحافز يكون أكتر من سعر تجميع القطعة في الراتب
الأساسيّ

يعني 200 جنيه على 480 قطعة - تطلع القطعة ب 42 قرش

يبقى المنتج الزيادة عن ال 480 في اليوم حطّ عليه حافز 50
قرش

\-

فالعامل لو عمل 100 منتج زيادة في اليوم - يبقى ليه حافز
في اليوم ده 50 جنيه

فآخر الشهر يلاقي ليه حافز إنتاج 1500 جنيه مثلا

\-

واخصم من العامل نفس الحافز في حالة نقص إنتاجه اليوميّ عن
المعدّل الطبيعيّ

واطرده في حالة إنّه مش محقّق الإنتاج الطبيعيّ لمدّة 3 شهور
مثلا

\-

7 /

في الصناعة بنحبّ نعيّن العامل المتزوّج - عشان يكون عنده ما
يخاف عليه - فيكون أكثر استقرارا

لكن في صناعة التجميع - هتلاقي عمّال كتير شباب مش
متزوّجين

فتحمّل ( المعيلة )

\-

وبناءا عليه - لازم يكون فيه خطّة تعيينات مستمرّة - لمقاومة
خطّة مرقعة العمّال وتركهم للعمل بشكل متكرّر

\-

8 /

قسّم العمّال لخطوط

يعني لو عندي 30 عامل بيجمّعوا منتج فيه 5 مراحل
تجميع

ما ينفعش عمّال المرحلة 1 يقعدوا مع بعض - وعمّال المرحلة 2
يقعدوا مع بعض

\-

كده لو طلع منتج فيه عيب في مرحلة 2 - مش هتعرف مين العامل
اللي عمل الغلطة دي

\-

لكن

إقسم العمّال ل 6 خطوط

كلّ خطّ فيه 5 عمّال

كلّ عامل بيعمل مرحلة من ال 5

وآخر الخطّ المنتج يتلزق عليه لزقة برقم الخطّ

\-

ففي مرحلة المراجعة لو طلع منتج معيوب - هيتعرف إنّه طالع
من خطّ 4 مثلا

وهيتعرف إنّ العيب في مرحلة 3

يبقى مرحلة 3 في خطّ 4 قاعد فيها العامل حسنين

يبقى حسنين هو المسؤول عن الغلطة دي

\-

9 /

خلّي العمّال قاعدين في قفا بعض - مش جنب بعض

يعني كلّ عامل ورا عامل - مش جنبه

كده هيقلّ كلام العمّال مع بعض

\-

10 /

إجبر العمّال على استخدام أدوات التجميع - زيّ شدّاد المفكّ
الكهربيّ مثلا

العمّال بيفضّلوا يحطّوا الأدوات بالطريقة اللي تريّحهم - حتّى
لو إنتاجيّتها أقلّ

\-

إجبر العمّال على استخدام أدوات الأمان - زيّ سلك التأريض
مثلا اللي بيتلبس في إيد العمّال لسحب الشحنات الساكنة من أجسامهم
