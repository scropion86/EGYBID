---
layout: post
title: "لاتكره رجال الأعمال"
date:   2024-04-10T00:00:01+03:00
author: "Mahmoud Marzouk"
category: "علم نفس البيزنس"
tag: "علم نفس البيزنس"
---


[<u>\#علم\_نفس\_البيزنس</u>](https://www.facebook.com/hashtag/%D8%B9%D9%84%D9%85_%D9%86%D9%81%D8%B3_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZXtY7sjw0kbgnrpLjg8GQraSjewvQMZEHchxR7utnn5fexnhmMZ9mG1Fw_UjySVsmWOJaGAXxodwWtnuci9t1chSEs1iVYrALRz501Rcl30LJmGChkvOyt-fa8m6uqihFrSmdvp4fuZrSSwIEVpyDGYIRnIjlzvyErkKBBkSZA8ag&__tn__=*NK-R)

.

لو حضرتك موظف وعاوز تبقى رجل أعمال

وفي نفس الوقت حضرتك شايف رجال الأعمال دول مستبدين
وبيستعبدوا الموظفين

.

فحضرتك إما تتخلى عن الفكرة دي

أو تتخلى عن فكرة إنك عاوز تبقى رجل أعمال

الاتنين ما ينفعوش مع بعض

.

نفسيتك ما تقبلش الاتنين في وقت واحد

وهتلاقي عقلك الباطن بيكرهك في إنك تكون رجل أعمال

وبيعجزك في سعيك تجاه هذا الهدف

لإنك عمال تغذيه بفكرة إن رجال الأعمال دول ولاد سيدة غير
نظيفة

وهوا دوره إنه يحافظ عليك من إنك تكون ابن سيدة غير
نظيفة

.

هوا يهمه إنك تكون راضي عن نفسك . حتى لو فاشل . العقل
الباطن للفاشل بيخليه راضي عن نفسه بردو على فكرة

دي ألعاب العقل الباطن

.

الحرامي لازم يشوف إن ضحيته حرامي وسارق الفلوس من حد
تالت

الحرامي لو شاف الضحية غلبان ومسكين . مش هيسرقه

فحتى لو هوا غلبان ومسكين . عقل الحرامي الباطن بيقنعه إن
الغلبان والمسكين ده في الحقيقة حرامي

.

الدكتور اللي بيقتل أطفال ويسرق أعضائهم . بيكون شايفهم
مجرمين ويستاهلوا

وهوا مبعوث العناية الإلهية للانتقام من هؤلاء
المجرمين

وإنه ملاك الرحمة اللي هينقذ الأطفال التانيين اللي هتتنقل
لهم الاعضاء دي

.

والعكس صحيح

إنتا عشان تكون رجل أعمال . لازم عقلك الباطن يشوف إن رجال
الأعمال دول عظماء

لو شاف غير كده . هيمنعك تبقى رجل أعمال

.

عقلك الباطن هيحركك بشكل إنتا مش هتستوعبه

وانتا اللي بتغذيه بعقلك الواعي

إنتا اللي بتزرع فيه البذرة

وهوا بينميها أيا ما كانت . صبار أو تفاح

فازرع عقلك الباطن ببذرة تفاح

.

لو حضرتك عاوز تبقى رجل أعمال . فلازم تشوف إن رجال
الأعمال دول أبطال ليهم أكبر دور في دعم الاقتصاد

وإنهم فاتحين بيوت العمال . مش بيستعبدوهم ولا حاجة

.

ولو حضرتك شايف إن الكلام ده غير واقعي

يبقى اقرأ البوست من الأول

.

لو قرأته تاني ولسه مش مقتنع . إقرأه تالت لحد ما
تقتنع

ما فيش حلول أخرى

.

ملحوظة

لو حضرتك شايف رجال الأعمال مستبدين . وانتا هتبقى رجل
الأعمال العادل اللي فاتح بيوت الناس أيوه . بس مش بيستعبدهم

فحضرتك إقرأ البوست من الأول رابع لحد ما تقتنع
بردو

.

ما فيش حل خامس
