---
layout: post
title: "لا تأخذ نصيحة سطحيّة"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVtczq6ZDs5U459pQ8w983tQI5Z7BGaw69b39M7VzfTjkyVnvkxqXpoaNC8yfrPWtsIs8cvQu-9EDCik2hAzwlNTsBbbrIeniToWrUZsH4NMmY9JB97d-wyAoIyp1MMZnVyQXx_XlRTm6IiLrMIyhneyXLOw8X3kFnhehX34OxMGe5FU8g1sDyICYlszCcmmy8&__tn__=*NK-R)

.

ألا تأخذ أي نصيحة . خير من أن تأخذ نصيحة سطحية !!

.

من حوالي أسبوع كنت في جلسة مع اتنين شركاء مقبلين على عمل
استثمار ما

رشحت لهم تصدير الحاصلات الزراعية . لكن ما حددناش نوع
المنتج اللي هيشتغلوا عليه

.

النهارده لقيتهم بيكلموني وبيقولوا إنهم رسوا على تصدير
النباتات الطبية والعطرية

.

سألتهم . حضراتكم منين ؟

قالوا من مدن كذا وكذا

.

فقلت لهم النباتات الطبية والعطرية متركزة في محافظات بني
سويف والفيوم والمنيا

.

تخيل إنهم خدوا النصيحة . واشتغلوا عليها . بدون التفصيلة
دي !!!

.

عشان كده بقول لحضرتك

.

١ /

.

ما تاخدش نصيحة خالص . أفضل من إنك تاخد نصيحة
سطحية

.

لو ما عندكش نصيحة . وهتتحرك في اتجاه ما حتى لو غلط .
هتتحرك بحذر

.

لكن !!

لو معاك نصيحة سطحية . هتتحرك في الاتجاه الغلط بردو . لكن
بسرعة وبقوة . هتتحرك بثقة . فهيكون أثر الصدمة أكبر

.

قبل ما تاخد نصيحة من حد . إتأكد إن النصيحة دي ليك انتا .
لحالتك انتا . ما تاخدش نصيحة عامة

.

يقال أن القطة سألت الزرافة عن عمق ماء البركة . فقالت لها
الزرافة . ماء البركة يصل لمستوى الركبة

.

فقفزت القطة في البركة . فكادت تغرق !!

فخرجت تلوم الزرافة

.

فقالت لها الزرافة . ماء البركة يصل لمستوى ركبتي
أنا

.

تأكد أن النصيحة لك أنت

.

٢ /

.

وتأكد أن الناصح ينتقل بحالته إلى حالتك

.

يعني

ما تبقاش انتا جديد في السواقة مثلا . وتاخد نصيحة حد قديم
جدا في السواقة . فينصحك نصيحة تناسب حد قديم في السواقة زيه

.

لازم الناصح ينتقل لحالة المنصوح قبل ما ينصحه

فينصحك من منطلق إنك انتا جديد في السواقة

مش من منطلق إن هوا قديم فيها !!!

.

٣ /

.

وتأكد أن النصيحة تراعي معطياتك

.

وطبعا دا هيحتاج منك حاجة مؤلمة جدا . ألا وهي إنك تحكي
تفاصيل معطياتك . معلش . تعالى على نفسك واحكي

.

الأمر اللي الناس بتعتبره عيب وحرام . إنتا تديني النصيحة
من سكات من غير ما تقعد تسألني عن تفاصيل

.

لازم تحكي . وبالتفصيل

ما تعملش زي اللي بتقول . أنا اتخانقت انا وجوزي . وطبعا
البيوت أسرار . يبقى مين فينا اللي غلطان !!

.

٤ /

.

وما تفترضش إن فيه شيء معلوم بالضرورة

دا معلوم بالضرورة عندك انتا . مش عند اللي بيسمعك

إحكي بالتفصيل الممل

.

٥ /

.

وللأسف . النصيحة شهوة !!

فتأكد إن اللي بينصحك متخلص من الشهوة دي

.

يعني

اللي بينصحك ممكن ينصحك لمجرد شهوة في نفسه إنه يعيش دور
الخبير اللي الناس بتسأله وهوا بينصحهم

.

فتبقى انتا ما بتحكيش تفاصيل

وهوا بينصح لتغذية شهوة عنده

والدنيا عك ف عك

وفي الآخر الكارثة تحصل . فنرجع نقول ليه وازاي
؟!!!
