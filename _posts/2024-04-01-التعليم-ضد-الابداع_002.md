---
layout: post
title: "التعليم ضد الابداع"
date:   2024-04-10T00:00:01+03:00
author: "Mahmoud Marzouk"
category: "مرزوقيات"
tag: "المفاهيم"
---


اضف لمعلومات حضرتك  
ان التعليم ضد الابداع  
القوانين ضد الابتكار  
-  
فلو عاوز تعمل حاجة جديدة مطرقعة  
ما تحاولش تدرس قوانينها قبل ما تطلع فكرتك الاول علي
ورق  
-  
لو عاوز ابنك يبقي مبدع  
ساعده يهرب من المدرسة  
المدارس بتقتل الابداع  
وبتصنع مسوخ مكررة  
-  
التعليم بيضيع عليك فرصة انك تقترح حل جديد
لمشكلة  
لانه بيحطك جوا بوتقة مع زمايلك وبيخليك تفكر
زيهم  
بيبقي فيه اجابة نموذجيه حطها حد بيفهم  
وانتا حمار ما بتفهمش ومطلوب منك تعرف الاجابة بتاعة الاخ
اللي بيفهم وتكررها  
-  
اللي كده بردو  
الوظيفة  
بتعمل نفس التاثير  
-  
لكن  
لو عاوز تطور في حاجة علمية  
لازم تكون دارسها بعمق  
بعمق العمق  
-  
عشان تجيب حاجة من برا الصندوق  
لازم تكون دارس الصندوق  
لازم تكون هارس الصندوق  
والا هتخترع اختراع فيه الف واحد قبلك اخترعوه من الف
سنة  
هتلاقيه مرمي ومكمكم ومرطرط في قعر الصندوق  
-  
اعرف القواعد واكسر بعضها  
مش تكسر بعضها وانتا لسه ما تعرفهاش  
-  
ابدا من حيث انتهي الاخرون  
ده في التنفيذ  
لكن في العلم  
ابدا من حيث بدا الاخرون  
-  
تخيل نفسك سنة 2016  
قبل الميلاد  
وما فيش اي تكنولوجيا  
يا تري كنت هتتصرف ازاي  
ده اللي بيخليك قوي في العلم  
انك تبقي عارف جذوره  
لكن اللي يخليك قوي في التنفيذ هوا انك تبقي عارف اخر
طرقه  
-  
الوعي  
قبل السعي
