---
layout: post
title: "خلّيك أعلى واحد في أقلّ مكان"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


حفاظا على قلبك . إختار تكون أعلى واحد في أقل مكان . وليس
أقل واحد في أعلى مكان

.

الصورة من بلكونة شقة المصيف في جمصة

.

جمصة هي أقل مصيف في مصر . أو ممكن تاني أقل مصيف . ما
اعتقدش إن فيه أقل منها إلا بلطيم

لكني دايما بصيف فيها . وباختار أقرب شقق للشط

.

دا معنى ( أعلى واحد في أقل مكان )

.

في المقابل

من فترة كنت بابحث عن فيلا للسكن في القاهرة الجديدة .
سألت عن إيجارات الفيلل . لقيتها في المتناول بالنسبة لي الحمد لله

.

لكن !!

كنت هكون أقل واحد في القاهرة الجديدة

فرفضت

دا معنى ( أقل واحد في أعلى مكان )

.

السبب هو ( الحفاظ على القلب )

.

قلبك لو انتا في مكان فيه ناس أعلى منك . مش هيسلم

والسبب كان ( إنتا . واختياراتك )

.

انتا اللي اخترت لنفسك تحط نفسك في مكان هيكون أعلى منك .
فما تلومش قلبك لما يزعل لما يشوف الناس اللي أعلى منك

.

دا كان اختيارك . ما حدش أجبرك

اللي أجبرك هو ( المنظرة والتفاخر ) . يبقى استحمل
بقى

.

بينما . كان في اختيارك بردو إنك تحط نفسك في مكان متواضع
ما تحسش فيه إن حد أعلى منك . فقلبك يظل سليم

.

ولما تبقى تقدر تعيش في المكان الراقي . وتكون أعلى واحد
فيه . إبقى روحه

.

لكن ما تروحوش وانتا عارف إنك هتروح تلاقي نفسك أقل واحد
فيه . وترجع تشتكي من قلبك !!
