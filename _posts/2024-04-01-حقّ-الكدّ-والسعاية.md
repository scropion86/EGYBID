---
layout: post
title: "حقّ الكدّ والسعاية"
date:   2024-04-10T00:00:01+03:00
author: "mahmoud"
category: "مرزوقيات"
category: "الأسرة"
---


بخصوص موضوع حقّ الكدّ والسعاية

المقصود بالموضوع هو وجود حالة ( شراكة ) بين الزوج
والزوجة في الكدّ والسعاية




والدي ووالدتي الله يرحمهما كانوا الإتنين موظّفين

ومن مرتّبهم بنوا البيت واشتروا قطعة أرض




فوالدي الله يرحمه لمّا والدتي دخلت في مرحلة مرض
الموت

كتب لها نصف البيت ونصف قطعة أرض كانا قد اشترياها معا
ولكنّها كانت باسمه هو فقط

فانتقلت ملكيّة نصف أملاك أبي لأمّي

ثمّ ماتت أمّي رحمها الله

وبعدها مات أبي رحمه الله

وأنا أشرفت على تقسيم تركة والدي بعد ما مات الله يرحمه
بناءا على هذا الأساس

يعني الأوّل طلّعت أملاك أمّي رحمها الله وقسّمتها

وبعدين قسّمت أملاك أبي رحمه الله




فده مقبول جدّا في حالة كون الزوج والزوجة يعملان معا
ويشاركان في تكوين ثروتهما




لكن لو كانت الزوجة لا تعمل - وتقوم فقط بدورها الطبيعيّ في
البيت كزوجة وأمّ - فلا دخل لها في تكوين ثروة زوجها

وإلّا لو زوجها اتحكم عليه بسنتين سجن نتيجة لشغله نقول لها
تعالي اتسجني سنة وهوّا سنة

إنتوا مجانين ؟!!!




موضوع استقطاع حقّ الزوجة الذي شاركت فيه بجهدها هو مقبول
شرعا وعقلا

لكن اختراع حقّ من اللا شئ ومحاولة تقنينه - فما ذلك إلّا من
باب قوله تعالى ( شرعوا لهم من الدين ما لم يأذن به الله )




فيه قرى قائمة على إنّ فيه مصانع ملابس كبيرة بتقطّع أثواب
القماش حسب التفصيلات المطلوبة

ثمّ توزّع القطع على أهل القرية

كلّ منزل في القرية عبارة عن ورشة صغيرة فيها ماكينة خياطة
أو ماكينتين

يقوم الزوج والزوجة بتقفيل الملابس

ويحوّلونها لملابس جاهزة مكتملة

ويعيدونها للمصنع فيقوم المصنع بتغليفها وبيعها




في هذه الحالة نعم نقول الزوجة لها حقّ الكدّ
والسعاية




لكن واحدة بتشتغل ولا تدخل راتبها للمنزل

أو واحدة لا تعمل أصلا

فمن أين يكون لها حقّ الكدّ والسعاية في تحقيق ثروة الزوج
لتطالب فيما بعد بهذا الحقّ ؟!




ثمّ

لو واحدة بتشارك في البيت بـ 1000 جنيه شهريّا

وزوجها يشارك في البيت بـ 3000 جنيه شهريّا

هل الشرع يقول أنّ الزوجة تأخذ نصف البيت ؟!




ولا شرع ولا عقل يقول كده




لو شاركت بربع مبلغ بناء منزل مثلا

فلها ربع المنزل

ثمّ يتمّ تقسيم الثلاثة أرباع الباقية باعتبارها ملك
الزوج

وتأخذ الزوجة نصيبها في الميراث كزوجة

لكن الربع الذي أخذته في الأوّل هو حقّها كـ ( شريكة
)




حتّى لو مش زوجته - تاخد الربع بردو - كـ ( شريكة )




هيّا الحاجات دي صعبة الفهم ومحتاجة فلسفة

ولّا أيّ شخص عاقل ممكن يفهمها لوحده ؟!!!




يا إخواننا

قلت مرارا وتكرارا

الغوا موضوع عمل المرأة ده من الزواج - وهتتحلّ معظم
المشاكل الزوجيّة




ويا كلّ مقبل على الزواج - اجعل شرط عدم عمل الزوجة هو
الشرط الأساسيّ أثناء اتّفاقك على الزواج

عمل المرأة مصيبة وكارثة على الحياة الزوجيّة بكلّ
المقاييس
