---
layout: post
title: "كيف توازن بين مراحل التصنيع.md"
date:   2024-07-21T00:00:01+03:00
author: "Mahmoud"
category: "9 - نصائح عن بناء المصانع"
---
[<u>\#كيف_تحمي_مصنعك_من_نقص_الإنتاج_بين_مراحل_التصنيع</u>](https://www.facebook.com/hashtag/%D9%83%D9%8A%D9%81_%D8%AA%D8%AD%D9%85%D9%8A_%D9%85%D8%B5%D9%86%D8%B9%D9%83_%D9%85%D9%86_%D9%86%D9%82%D8%B5_%D8%A7%D9%84%D8%A5%D9%86%D8%AA%D8%A7%D8%AC_%D8%A8%D9%8A%D9%86_%D9%85%D8%B1%D8%A7%D8%AD%D9%84_%D8%A7%D9%84%D8%AA%D8%B5%D9%86%D9%8A%D8%B9?__eep__=6&__cft__%5b0%5d=AZXxyPar-ZRedPkgKBci7rwWys808tAdVS9oGPkmeZV0AXjdrVp5l0NAvg_e7Gj7BAiExIlLs3w3s3nyZpuMXjw9BpuzspVVmaXn5hlSW7zTdpb04AZ_kazyqkXnQcTMRrC3q25F1iPzn6Z5DgmnKNs4Oqoq5YHBG6MKye3rojOSdxosuizkBYLk0DyfGV86CKA&__tn__=*NK-R)

\-

عندي مصنع فيه 4 ماكينات

ال 4 ماكينات متّزنين - يعني كلّ ماكينة بتاخد دقيقة مثلا في
تنفيذ العمليّة بتاعتها

لكن ممكن يحصل إنّ ماكينة منهم تعطل - فتعطّل الخطّ كلّه اللي
بعدها على ما نصيّنها

\-

أو ممكن يحصل إنّه خامة معيّنة تنقص خلال التشغيل - فتوقّف
مرحلة

زيّ مثلا إنّ سلك اللحام ينقص - فتقف المرحلة بتاعة اللحام -
وتوقّف المراحل اللي بعدها

إزّاي نحلّ المشكلة دي ؟!

\-

حلّ المشكلة دي إنّ كلّ ماكينة مش تخلّص المنتج بتاعها وتسلّم
اللي بعدها

\-

ولكن

كلّ ماكينة تخلّص المنتج بتاعها وترميه جنبها - في مخزون
داخلي داخل الخطّ بن المراحل

وليكن المخزون ده يكفّي الماكينة اللي بعدها لمدّة ساعة
مثلا - اللي هيّا الفترة اللي ممكن تقف فيها الماكينة للصيانة

أو يوم مثلا - في أسوء الظروف إنّ العامل اللي بيشغّل
الماكينة دي غايب النهارده

\-

فبفرض إنّ ماكينة 2 توقّفت - يبقى ماكينة 3 تسحب من مخزون
منتج ماكينة 2 - ويفضل الخطّ شغّال

وآخر اليوم - يسهر عامل ماكينة 2 عشان يستعوض المخزون
الداخليّ بتاعه

\-

النظام ده في أوّل تطبيقه هيحتاج إنّ عمّال ماكينة 1 و 2 و 3
يسهروا يوم

وعامل ماكينة 4 يروّح

تاني يوم هتلاقي مخزون جنب ماكينة 3

\-

تاني يوم عمّال ماكينة 1 و 2 يسهروا - والباقي يروّح

تالت يوم هتلاقي مخزون جنب ماكينة 2 - ومخزون ماكينة 3 زيّ
ما هوّا

\-

وآخر يوم عامل ماكينة 1 فقط يسهر يعمل مخزون

\-

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXxyPar-ZRedPkgKBci7rwWys808tAdVS9oGPkmeZV0AXjdrVp5l0NAvg_e7Gj7BAiExIlLs3w3s3nyZpuMXjw9BpuzspVVmaXn5hlSW7zTdpb04AZ_kazyqkXnQcTMRrC3q25F1iPzn6Z5DgmnKNs4Oqoq5YHBG6MKye3rojOSdxosuizkBYLk0DyfGV86CKA&__tn__=*NK-R)
