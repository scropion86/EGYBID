---
layout: post
title: "البيزنس مش بالعافية"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#البيزنس\_مش\_بالعافية</u>](https://www.facebook.com/hashtag/%D8%A7%D9%84%D8%A8%D9%8A%D8%B2%D9%86%D8%B3_%D9%85%D8%B4_%D8%A8%D8%A7%D9%84%D8%B9%D8%A7%D9%81%D9%8A%D8%A9?__eep__=6&__cft__%5b0%5d=AZWLno0yrxWWacCuPna4-x_2Fxk0iCy2aFVfKNXetyZMs5OOpYUK-NmYaHtxzJzvJ9kfuAUahPl6N-xiue1aCrxhrKb49rgeK6C3Lu5-jTa5Cxq6KZSRM7E-af3HEEgZOXk9Xv6jgrnsKmrvqlhJvbjlxMa081no1w8ZqtYqUntthrxAWLk9iZgFlqNLPwY9wy8&__tn__=*NK-R)




فيه ناس متخيّلة إنّها لو اتعصّبت عشان تكسب - هتكسب
!!

البيزنس هيقول لنفسه - لأ عيب عليك بقى يا أخي - الراجل
بقى متعصّب ومش طايق نفسه - كسّبه بقى خلّي عندك دمّ - هههههههه




وفيه ناس متخيّلة إنّها لو دخلت ع السوق بالكذالك
والسكاكين - بالملايين يعني - السوق هيخاف منها

بينما الملايين بتاعتهم دي ممكن تكون قطرة في بحر المجال
بتاعهم

ويطيروا في لحظة عادي




فيه ناس انتا تشوفهم - تتخضّ من حجم ثروتهم - بينما همّا
بيعتبروا في مجالهم العصفورة اللي بتنضّف بقّ التمساح

يعني شغّالين على فتات السوق اللي بتقع من التجّار الكبار -
ورغم ذلك همّا شغّالين في ملايين - وعشرات الملايين




فتيجي انتا معاك 5 مليون مثلا - ومتخيّل إنّك هتدخل تقلب
السوق ده رأسا على عقب




وفيه ناس متخيّلة إنّها عشان فاهمة فنّيّا بعمق - أو معاها
ثغرة تسويقيّة - خلاص هوّا كده عرف هيخترق السوق منين




[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWLno0yrxWWacCuPna4-x_2Fxk0iCy2aFVfKNXetyZMs5OOpYUK-NmYaHtxzJzvJ9kfuAUahPl6N-xiue1aCrxhrKb49rgeK6C3Lu5-jTa5Cxq6KZSRM7E-af3HEEgZOXk9Xv6jgrnsKmrvqlhJvbjlxMa081no1w8ZqtYqUntthrxAWLk9iZgFlqNLPwY9wy8&__tn__=*NK-R)




البيزنس مش بالعافية - البيزنس بطولة البال




ما تبنيش تصوّرك على توهّم - ودايما قدّر إنّ الخطوة القادمة
نسبة فشلها أكبر من نسبة نجاحها




حسّس على السوق - وطوّل بالك - ما تاخدش ردّ فعل سريع

الغرقان لو قعد يتنطّط - هيغرق أسرع - لإنّه هيستهلك أكسجين
بمعدّل أسرع




اللي ينقذك من الغرق إنّك قبل ما تنزل البحر تكون

1 - متعلّم العوم

2 - عارف طبيعة المكان اللي بتعوم فيه

3 - مراجع حالة الطقس النهارده

4 - معاك عوّامة

5 - معاك مرافق خبير في العوم




ووقت الغرق - ما يكونش عندك ذعر




ما تتخيّش إنّك أكبر من البحر - أو أقوى منّه - وهتغلبه
بعافيتك




وبردو ما تتخيّلش إنّ الموجة العالية هي نهاية المطاف

لكن - لو اترعبت من الموجة العالية - ممكن تكون هيّا
النهاية فعلا




[<u>\#سيب\_نفسك\_والموجة\_هترفعك</u>](https://www.facebook.com/hashtag/%D8%B3%D9%8A%D8%A8_%D9%86%D9%81%D8%B3%D9%83_%D9%88%D8%A7%D9%84%D9%85%D9%88%D8%AC%D8%A9_%D9%87%D8%AA%D8%B1%D9%81%D8%B9%D9%83?__eep__=6&__cft__%5b0%5d=AZWLno0yrxWWacCuPna4-x_2Fxk0iCy2aFVfKNXetyZMs5OOpYUK-NmYaHtxzJzvJ9kfuAUahPl6N-xiue1aCrxhrKb49rgeK6C3Lu5-jTa5Cxq6KZSRM7E-af3HEEgZOXk9Xv6jgrnsKmrvqlhJvbjlxMa081no1w8ZqtYqUntthrxAWLk9iZgFlqNLPwY9wy8&__tn__=*NK-R)




وما تنتظرش الموج يهدى - مش هيهدى

عمره ما هييجي الوقت
[<u>\#المناسب\_للاستثمار</u>](https://www.facebook.com/hashtag/%D8%A7%D9%84%D9%85%D9%86%D8%A7%D8%B3%D8%A8_%D9%84%D9%84%D8%A7%D8%B3%D8%AA%D8%AB%D9%85%D8%A7%D8%B1?__eep__=6&__cft__%5b0%5d=AZWLno0yrxWWacCuPna4-x_2Fxk0iCy2aFVfKNXetyZMs5OOpYUK-NmYaHtxzJzvJ9kfuAUahPl6N-xiue1aCrxhrKb49rgeK6C3Lu5-jTa5Cxq6KZSRM7E-af3HEEgZOXk9Xv6jgrnsKmrvqlhJvbjlxMa081no1w8ZqtYqUntthrxAWLk9iZgFlqNLPwY9wy8&__tn__=*NK-R)

دا خيال




لو كان فيه وقت من الأوقات مناسب للاستثمار - كان كلّ الناس
بقوا مليونيرات

المليونيرات همّا اللي خدوا طريقهم بين الأدغال غير
المناسبة للسير

لكن الطرق المرصوفة - بيسوق فيها كلّ الناس - وعادة بتوصّلك
لمدينة معروفة وكلّ الناس فيها زيّ بعضها




البيزنس بالفلوس - بالعلام - بالتسويق - لكن !! مش
بالعافية في واحدة من دول




لو انتا أعلم أهل الأرض بمجالك - وخدتها بالعافية - وقلت
مين يقدر يغلبني في مجال أنا أعلم واحد فيه - هتقع عادي جدّا




لو خدتها بالفلوس - وقلت أنا معايا راس مال أكبر من أيّ
منافس - بردو هتقع




ولا حتّى بالتسويق




البيزنس بكلّ دول - لكن لمّا يحيط بيهم التفكير الهاديء
والقرار الراكز والتصرّف الرزين - وردّ الفعل البطيء - مش التلويش




التعبان لمّا بيصطاد فريسته - ويلفّ على بطنها عشان يخنقها -
مش بيبذل قوّة في خنقها

هو فقط بينتظرها وهيّا بتطلّع زفير - ويلمّ نفسه شويّة




وقت الشهيق الفريسة بتحاول تفكّ قبضة التعبان من على
بطنها - هوّا ما بيبذلش مجهود - هوّا فقط بيحافظ على وضعه

لحدّ ما تيجي تطلّع زفير تاني - يلمّ نفسه شويّة تاني

لحدّ ما الفريسة تموت




فالموضوع مش عافية

مش عافية أبدا




الموضوع كلّه طولة بال

الموضوع هو سحر التراكم البسيط البطيء

والتراكم ده محتاج وقت - ولازم يحصل ببطيء




[<u>\#طولة\_البال\_تهدّ\_جبال</u>](https://www.facebook.com/hashtag/%D8%B7%D9%88%D9%84%D8%A9_%D8%A7%D9%84%D8%A8%D8%A7%D9%84_%D8%AA%D9%87%D8%AF%D9%91_%D8%AC%D8%A8%D8%A7%D9%84?__eep__=6&__cft__%5b0%5d=AZWLno0yrxWWacCuPna4-x_2Fxk0iCy2aFVfKNXetyZMs5OOpYUK-NmYaHtxzJzvJ9kfuAUahPl6N-xiue1aCrxhrKb49rgeK6C3Lu5-jTa5Cxq6KZSRM7E-af3HEEgZOXk9Xv6jgrnsKmrvqlhJvbjlxMa081no1w8ZqtYqUntthrxAWLk9iZgFlqNLPwY9wy8&__tn__=*NK-R)
