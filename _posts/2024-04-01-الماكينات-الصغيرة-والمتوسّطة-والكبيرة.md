---
layout: post
title: "الماكينات الصغيرة والمتوسّطة والكبيرة"
date:   2024-04-10T00:00:01+03:00
author: "mahmoud"
category: "نصائح عن بناء المصانع"
tag: "نصائح عن بناء المصانع"
---


لو هتعمل مصنع . ومحتاج ماكينة صغيرة للمنتجات
الصغيرة

وماكينة متوسطة للمنتجات المتوسطة

وماكينة كبيرة للمنتجات الكبيرة

.

وطبعا مش معاك الفلوس لل ٣ ماكينات

تعمل إيه ؟!

.

ركز معايا

[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXSVhR1IGPDyL26NHgd6fp8o7P4jW6rx03tXL_-N0SuoGcgnGV7hgHqtwq2ohxtZWHMKzLrNsiVNiT_kKAFvIM62zgN2yQwZEaLMj6sUKk4609vSA-tGHtU92ZDq467mYci09D9bB9prWj0RDWeelVmXtLCbInmxCVpugjS2kVxIxDdUI5WQJDZcwAIGV4P0nw&__tn__=*NK-R)

.

الأول . نسأل . هل السوق بتاعك لازم عشان تنزل فيه تنزل
بال ٣ مقاسات ؟

زي مثلا شنط السفر . لازم تعمل ال ٣ مقاسات . فلازم تشتري
٣ اسطمبات مرة واحدة

.

ولا ممكن تنزل بمقاس . ومع الوقت تصنع المقاسات التانية
؟

ودا الغالب في معظم المنتجات

.

لو لازم تنزل بال ٣ مقاسات

يبقى من الأول إعمل حسابك على سعر ال ٣ ماكينات . أو ال ٣
اسطمبات مرة واحدة

.

لو مش معاك سعرهم مجتمعين . ما تشتغلش أصلا . وكمل في اللي
انتا فيه لحد ما تكون مستعد

.

طيب لو ينفع تنزل بمقاس مقاس

.

يبقى في الحالة دي القاعدة بتقول . شر الأمور الوسط

ما تشتريش الماكينة المتوسطة

أو . خلي الماكينة المتوسطة هي آخر ماكينة تشتريها

.

لإن الماكينة المتوسطة معناها فلوس متوسطة . بدون الوصول
لإنتاج المنتج الكبير

.

ومعناه بردو إنك بعدت جدا عن شراء الماكينة الكبيرة . لإنك
صرفت مدخراتك في شراء الماكينة المتوسطة

.

يبقى التسلسل هيكون كالتالي /

.

١ . إشتري الماكينة الصغيرة واشتغل
بيها ووفر من أرباحها

.

٢ . لما توصل لحد سعر الماكينة
المتوسطة . كمل . لحد ما توصل لسعر الماكينة الكبيرة

.

وقتها هات الماكينة الكبيرة . وصنع بيها المنتج الكبير
والمتوسط

.

أي نعم تصنيع المنتج المتوسط على الماكينة الكبيرة بيمثل
خسارة اقتصادية . لكنها خسارة طفيفة ومؤقتة

.

٣ . لما حجم إنتاجك من المنتج
المتوسط يوصل لإنه محتاج ماكينة مستقلة . هات الماكينة المتوسطة
