---
layout: post
title: "ما تعملش مقصّ.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWu7CX8GysXNSLwyTyWBXI1K07zb14kZQplWB1ZmQc-wVe2JLp5YQXON1URlxb2Yurt9iIU5Y74y-Or64FkZsyNP7guf5cSDXCvtzNYf-WQvKg51J1WE3CPdCMRHCYwrQtMsThXaWVL8e_EgJYSA12SK2RtU1O3HlS4FS8u0VTydQbAcKB7c7Q0e0O8MYw7H-k&__tn__=*NK-R)

\-

[<u>\#ما_تعملش_مقصّ</u>](https://www.facebook.com/hashtag/%D9%85%D8%A7_%D8%AA%D8%B9%D9%85%D9%84%D8%B4_%D9%85%D9%82%D8%B5%D9%91?__eep__=6&__cft__%5b0%5d=AZWu7CX8GysXNSLwyTyWBXI1K07zb14kZQplWB1ZmQc-wVe2JLp5YQXON1URlxb2Yurt9iIU5Y74y-Or64FkZsyNP7guf5cSDXCvtzNYf-WQvKg51J1WE3CPdCMRHCYwrQtMsThXaWVL8e_EgJYSA12SK2RtU1O3HlS4FS8u0VTydQbAcKB7c7Q0e0O8MYw7H-k&__tn__=*NK-R)
!!

\-

حضرتك في التعامل مع أيّ مفارق طرق بتواجهك - بتواجهك
قاعدة
[<u>\#إحدى_الحسنيين</u>](https://www.facebook.com/hashtag/%D8%A5%D8%AD%D8%AF%D9%89_%D8%A7%D9%84%D8%AD%D8%B3%D9%86%D9%8A%D9%8A%D9%86?__eep__=6&__cft__%5b0%5d=AZWu7CX8GysXNSLwyTyWBXI1K07zb14kZQplWB1ZmQc-wVe2JLp5YQXON1URlxb2Yurt9iIU5Y74y-Or64FkZsyNP7guf5cSDXCvtzNYf-WQvKg51J1WE3CPdCMRHCYwrQtMsThXaWVL8e_EgJYSA12SK2RtU1O3HlS4FS8u0VTydQbAcKB7c7Q0e0O8MYw7H-k&__tn__=*NK-R)

\-

الدنيا كلّها كده يا صديقي - حضرتك بتاخد إحدى
الحسنيين

والمفروض الإنسان يحمد ربّنا سبحانه وتعالى إنّه أعطاه فرصة
إحدى الحسنيين أصلا - غيرك مش لاقى حسنى واحدة

\-

إنتا بقى ربّنا سبحانه وتعالى يعطيك إحدى الحسنيين - فانتا
ترفض - وتبقى عاوز الحسنيين مع بعض !!

إنسان طمّاع !!

\-

ومش المشكلة إنّك طمّاع - المشكلة إنّك هتفشل - يعني مش هتاخد
الحسنيين مع بعض بردو

يبقى ليه توجع في قلبك وتحيّر عقلك وتعذّب نفسك ؟!!

\-

كمثال /

كلّ سوق هتلاقيه متقسّم طبقات في سلسلة التوزيع
بتاعته

فيه مصنع - أو مستورد - دول اليدّ الأولى

اليدّ الأولى دي بتبيع لموزّعين - تقدر تسمّيهم تجّار
الجملة

تجّار الجملة بيبيعوا لتجّار تجزئة - تقدر تسمّيهم
تجّار

التجّار بيبيعوا للمستهلك النهائيّ

\-

فسؤال بسيط - حضرتك فين في أيّ طبقة من دي ؟!

دا الأوّل - حدّد موقفك معايا بالظبط

\-

ثانيا /

كلّ طبقة من دي ليها ميزة وليها عيب - لازم تفهم ده -
وتتقبّله - مش تعانده

\-

المصنع أو المستورد عندهم ميزة البيع الضخم - وعندهم عيب
هامش الربح الصغير ( وأحيانا لو المنتج فنّيّ أو مطلوب بقوّة ممكن يحطّوا هامش
ربح كبير ) - وعندهم عيب إنّ راس المال المطلوب ليهم كبير

\-

الموزّع عنده ميزة البيع الضخم - وعنده عيب تأخّر التحصيل من
التجّار - غالبا بيبيع آجل ويحصّل من التجّار بعد فترة - فبيلاقي سيولته
متوزّعة في السوق

\-

التاجر عنده ميزة التحصيل المباشر ( البيع الكاش يعني ) -
وعنده عيب المبيعات الصغيّرة - لكن عنده ميزة هامش الربح الكبير

\-

فتلاقي كلّ واحد من الطبقات دي عاوز ياخد ميزة طبقته -
ويسيب عيبها - وياخد ميزة الطبقة اللي قدّامه !!

\-

فتلاقي المصنع أو المستورد عاوزين يبيعوا لتجّار التجزئة
مباشرة - عشان يحطّوا هامش ربح كبير

لكنّهم هتظهر لهم عقبة كان بيواجهها الموزّع وهمّا ما كانوش
شايلينها - ألا وهي التعامل مع مئات التجّار - بدل ما كان بيتعامل مع 10 ولّا
20 موزّع بالكتير

\-

وتلاقي الموزّع عاوز يبيع للعميل النهائيّ مباشرة - عشان
يقبض كاش - فتلاقيه عامل ستور أونلاين مثلا

حضرتك بتهرّج يا فندم - واحد موزّع زيّك شغّال في عشرين تلاتين
مليون - يروح يعمل ستور يبيع فيه قطعة ب 300 جنيه !!

يقول لك دي مكسبها 100 %

يعني 150 جنيه يعني - حضرتك بتهزّر تاني ؟!!

\-

وتلاقي المستهلك النهائيّ يتناصح وعاوز يروح يشتري من
المصنع

كلّكوا ناصحين كده

\-

وتلاقي المصنع يوافق يبيع له !!!

تهريج في تهريج

\-

لكن مدار التهريج دا كلّه هو إنّ كلّ واحد عاوز ياخد
[<u>\#كلتا_الحسنيين</u>](https://www.facebook.com/hashtag/%D9%83%D9%84%D8%AA%D8%A7_%D8%A7%D9%84%D8%AD%D8%B3%D9%86%D9%8A%D9%8A%D9%86?__eep__=6&__cft__%5b0%5d=AZWu7CX8GysXNSLwyTyWBXI1K07zb14kZQplWB1ZmQc-wVe2JLp5YQXON1URlxb2Yurt9iIU5Y74y-Or64FkZsyNP7guf5cSDXCvtzNYf-WQvKg51J1WE3CPdCMRHCYwrQtMsThXaWVL8e_EgJYSA12SK2RtU1O3HlS4FS8u0VTydQbAcKB7c7Q0e0O8MYw7H-k&__tn__=*NK-R)

يعني
[<u>\#بيعمل_مقصّ</u>](https://www.facebook.com/hashtag/%D8%A8%D9%8A%D8%B9%D9%85%D9%84_%D9%85%D9%82%D8%B5%D9%91?__eep__=6&__cft__%5b0%5d=AZWu7CX8GysXNSLwyTyWBXI1K07zb14kZQplWB1ZmQc-wVe2JLp5YQXON1URlxb2Yurt9iIU5Y74y-Or64FkZsyNP7guf5cSDXCvtzNYf-WQvKg51J1WE3CPdCMRHCYwrQtMsThXaWVL8e_EgJYSA12SK2RtU1O3HlS4FS8u0VTydQbAcKB7c7Q0e0O8MYw7H-k&__tn__=*NK-R)

\-

حضرتك بدل ما تفكّر تتناصح كده - فكّر في إتقان شغل طبقتك -
دا الصحّ - ودا المهمّ

\-

يعني

حضرتك مصنع أو مستورد - فكّر في المنتج ومواصفاته - إزّاي
تعمل - أو تجيب منتج محترم - تقدر تبيعه وانتا مستريّح

ومنتج محترم هنا مش يعني أعلى جودة - منتج محترم يعني
المنتج المناسب والمطلوب في السوق

\-

فحضرتك محتاج تعمل دراسة سوق محترمة

تقوم انتا تسيب واجبك الأساسيّ - اللي بسبب إهمالك فيه مش
عارف تحقّق ربح - وتفكّر تروح تلتفّ وتتحايل عشان تاخد ربح حدّ تاني !!

\-

حضرتك موزّع - يبقى فكّر في إدارة السيولة - عندك 20 ولّا 30
مليون متبعترين في السوق - فدورك هو إنّك تتعلّم ازّاي تدير السيولة المتبعترة
دي صحّ

\-

دورك إنّك تكون دارس المخاطر - دارس يعني إيه مخاطرة
الائتمان - ويعني إيه مخاطرة السيولة

\-

دورك هو إنّك تكون عامل تقييم للتجّار بتوعك - مين تمام ومين
مش تمام

مين تمام فترفع له سقف الائتمان بتاعه - ومين مش تمام خالص
والفلوس اللي عنده هتعتبرها ديون معدومة

ومين اللي نصّ ونصّ - تمام في البيع - لكن مش تمام في دفع
الفلوس - ويجي لك عاوز بضاعة جديدة - فين الفلوس - يقول لك ما بعناش حاجة
يا بيه - ما بعتش حاجة أمّال جاي تطلب بضاعة جديدة ليه ؟!!

\-

فتقوم انتا تسيب دورك ده - وتفكّر تعمل ستور أونلاين تبيع
فيه قطعة تكسب فيها 150 جنيه !!

\-

أخيرا /

\-

لو حضرتك عاجباك طبقة غير طبقتك - يبقى فكّر تنتقل ليها
بشكل كامل - لكن ما تفكّرش تبقى واقف في طبقة بجسمك - وروحك وقلبك وعقلك في
طبقة تانية

\-

قال تعالى /

وَلَا تَمُدَّنَّ عَيْنَيْكَ إِلَىٰ مَا مَتَّعْنَا بِهِ أَزْوَاجًا مِّنْهُمْ زَهْرَةَ الْحَيَاةِ
الدُّنْيَا لِنَفْتِنَهُمْ فِيهِ ۚ وَرِزْقُ رَبِّكَ خَيْرٌ وَأَبْقَىٰ

\-

حضرتك تاجر - وعاجباك حجم مبيعات الموزّع - يبقى فكّر تنتقل
لطبقة الموزّعين

محتاجة فلوس - يبقى وفّر الفلوس - إعمل خطّة لادّخار المبلغ
المطلوب اللي يخلّيك موزّع

\-

حضرتك موزّع - عاجباك أرباح طبقة التصنيع أو الاستيراد -
فكّر تنتقل بكلّك كده لطبقة التصنيع أو الاستيراد

لكن ما تبقاش موزّع بتوزّع كونتينر في الشهر مثلا

فتقوم رايح مستورده

\-

هتلاقي المستورد بيجيب كلّ شهر 20 كونتينر - فجايبهم أرخص
منّك بكتير

وهتلاقي نفسك جبت الكونتينر بسعر ما كنت بتاخده من
المستورد - وما نابكش غير بهدلة الاستيراد

وهيظهر لك خوازيق في المصنع اللي بتستورد منّه - وغرامات في
المينا - ومشاكل في الشحن والتخليص تضيّع عليك نصف ثمن الكونتينر !!

\-

بص في ورقتك - وخلّيك أشطر واحد في دفعتك

ما تفكّرش تذاكر مناهج دفعة قبلك أو بعدك وتبقى شاطر فيها -
بينما انتا خيبان في مناهج دفعتك أصلا !!

\-

أخيرا /

\-

نظريّة المقصّ دي شغّالة معانا في كلّ حاجة في حياتنا - لإنّ
الإنسان كائن طمّاع أصلا

\-

من أوّل الواحد اللي عاوز يجيب عربيّة ألمانيّ - بسّ عاوزها
تصرف صيانات زيّ اليابانيّ

\-

والواحد اللي عاوز زوجته تبقى موديل - لكنّها بردو تخلّف
وترضّع وتطبخ له محشي

والزوجة اللي عاوزة جوزها يبقى رومانسي - وفاضي لها طول
النهار والليل - لكنّه طول النهار والليل بردو بيشتغل عشان يعيّشها في أعلى
مستوى

\-

لحدّ الشابّ اللي عاوز يستقلّ بحياته ويكون ليه رأي مستقلّ ولا
يعيش في جلباب أبيه

لكن عاوز أبيه ده يعمل له شقّة بمليون جنيه يتجوّز
فيها

\-

ماتخلّينا محترمين !!

\-

[<u>\#نظريّة_الفخفخينا</u>](https://www.facebook.com/hashtag/%D9%86%D8%B8%D8%B1%D9%8A%D9%91%D8%A9_%D8%A7%D9%84%D9%81%D8%AE%D9%81%D8%AE%D9%8A%D9%86%D8%A7?__eep__=6&__cft__%5b0%5d=AZWu7CX8GysXNSLwyTyWBXI1K07zb14kZQplWB1ZmQc-wVe2JLp5YQXON1URlxb2Yurt9iIU5Y74y-Or64FkZsyNP7guf5cSDXCvtzNYf-WQvKg51J1WE3CPdCMRHCYwrQtMsThXaWVL8e_EgJYSA12SK2RtU1O3HlS4FS8u0VTydQbAcKB7c7Q0e0O8MYw7H-k&__tn__=*NK-R)

[<u>\#أحبّك_يا_فرغليّ</u>](https://www.facebook.com/hashtag/%D8%A3%D8%AD%D8%A8%D9%91%D9%83_%D9%8A%D8%A7_%D9%81%D8%B1%D8%BA%D9%84%D9%8A%D9%91?__eep__=6&__cft__%5b0%5d=AZWu7CX8GysXNSLwyTyWBXI1K07zb14kZQplWB1ZmQc-wVe2JLp5YQXON1URlxb2Yurt9iIU5Y74y-Or64FkZsyNP7guf5cSDXCvtzNYf-WQvKg51J1WE3CPdCMRHCYwrQtMsThXaWVL8e_EgJYSA12SK2RtU1O3HlS4FS8u0VTydQbAcKB7c7Q0e0O8MYw7H-k&__tn__=*NK-R)

[<u>\#ابقى_قابلني_لو_فلحت</u>](https://www.facebook.com/hashtag/%D8%A7%D8%A8%D9%82%D9%89_%D9%82%D8%A7%D8%A8%D9%84%D9%86%D9%8A_%D9%84%D9%88_%D9%81%D9%84%D8%AD%D8%AA?__eep__=6&__cft__%5b0%5d=AZWu7CX8GysXNSLwyTyWBXI1K07zb14kZQplWB1ZmQc-wVe2JLp5YQXON1URlxb2Yurt9iIU5Y74y-Or64FkZsyNP7guf5cSDXCvtzNYf-WQvKg51J1WE3CPdCMRHCYwrQtMsThXaWVL8e_EgJYSA12SK2RtU1O3HlS4FS8u0VTydQbAcKB7c7Q0e0O8MYw7H-k&__tn__=*NK-R)
