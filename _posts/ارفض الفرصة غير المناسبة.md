---
layout: post
title: "ارفض الفرصة غير المناسبة.md"
date:   2024-07-21T00:00:01+03:00
author: "Mahmoud"
category: "6 - الشراكة"
---
معنى إنّ فرصة اتعرضت عليك - ومش مناسبة ليك

معناها إرميها على طول دراعك

\-

بسّ الفرصة ما بتجيش مرّتين

\-

ما ده كلام الأغبياء

الفرصة اللي جات - معناها إنّها ممكن تيجي تاني - مش معناها
إنّها مش هتيجي تاني

\-

يعني !!

لو ملياردير عرض عليك الشراكة - ولقيتها غير مناسبة -
ورفضتها

فده معناه إيه ؟!

\-

هل معناه إنها مش هتيجي تاني ؟!

مش بقول لك دا كلام الأغبياء

\-

هيّا كانت جات أوّلانيّ ازّاي أصلا يا مغفّل ؟!

يعني الملياردير ده عرفك ازّاي عشان يعرض عليك الشراكة
؟!

\-

إيه ؟!

يعني عرفك لإنّك قريّب من دايرته

عرفك لإنّ عندك قيمة أغرته كملياردير إنّه يشاركك

\-

ولّا هوّا كان عرفك ازّاي ؟!!

صدفة ؟!

\-

ولو صدفة - عرض عليك الشراكة ليه ؟!

طمعان ف ال 300 جنيه اللي معاك

\-

يبقى قدوم الفرصة في المرّة الأولى - معناه احتماليّة قدومها
مرّة تانية

مش خالص معناه إنّها مش هتيجي تاني

\-

فما تدبّسش نفسك في العرض الأوّل لإنّك متخيّل إنّه مش هييجي
تاني
