---
layout: post
title: "الميزان الاقتصاديّ للدول.md"
date:   2024-07-21T00:00:01+03:00
author: "Mahmoud"
category: "1 - مفاهيم مهمّة في البيزنس"
---
[<u>\#الميزان_الاقتصاديّ\_للدول</u>](https://www.facebook.com/hashtag/%D8%A7%D9%84%D9%85%D9%8A%D8%B2%D8%A7%D9%86_%D8%A7%D9%84%D8%A7%D9%82%D8%AA%D8%B5%D8%A7%D8%AF%D9%8A%D9%91_%D9%84%D9%84%D8%AF%D9%88%D9%84?__eep__=6&__cft__%5b0%5d=AZXONL2RGsfH9WoUCIR87z76k0wLzD505PxNKIizoAYeXPfLFXB6iWzzpj3mc7tZOWfD3NcoFb4jhbGqWDFtBKaoDUAvPpxspbnJpopBCmv-1APo6d1A8vnW1_78epPM8qoXOYmrxrtU1UO3MfLIhV_LwiLR1kOBqoHa5xm1gm67qiH2vX5sSkPypOE1Pf3hjjfyDmpEMxFlo4I2PDmaVlwS&__tn__=*NK-R)

\-

من الضهر تقريبا وانا بنزّل بوستات باستعرض فيها الخدع اللي
الشعب المصريّ اتنقع فيها من عشرات السنين بإنّنا خدنا موارد العالم كلها
لوحدنا - وسيبنا العالم يا عيني ما عاهوش موارد وبيشحت ع الارصفة

\-

بينما الحقيقة إنّ مصر دولة شبه معدومة الموارد - بالورقة
والقلم والحسابات والإحصائيّات

لكن للأسف احنا شعوب ما بتحبّش الإحصائيّات

إحنا بنحبّ الهجايص - إدّيني ف الهايف وانا حبّك يا
نانانانّس

\-

حتّى آخر بوست كنت هاكتبه ردّا على اللي بيقول إنّنا مميّزين
في الرخام

كنت هقول له إنّ الرخام اللي في مصر مش رخام أصلا - دا حجر
جيريّ - بسّ احنا بنسمّيه رخام

لكن لو هتصدّره للعالم بيتصدّر باعتباره حجر جيريّ - مش رخام
طبعا - الحجر اللي عندنا فعلا هوّا الجرانيت

\-

بسّ كسّلت أكتبه بصراحة

وقلت خلّينا نجيب البوست الأخير في موضوع موارد مصر ده -
ونقفل الموضوع ده ونتخانق في مواضيع تانية - ما الخناقات كتير

\-

البوست الأخير في الخناقة دي هو

لو انا عاوز أقيّم دولة اقتصاديّا - أقيّمها ازّاي

وناخد مصر كنموذج

\-

يعني لو بتفكّر تروح تستثمر في دولة ما مثلا - وعاوز وانتا
قاعد هنا تاخد فكرة عن اقتصاد الدولة دي - لمحة سريعة - يا ترى إيه الميزان
اللي ممكن توزن عليه

\-

فحضرتك عندك بعض المعايير - كالتالي

\-

[<u>\#أوّلا</u>](https://www.facebook.com/hashtag/%D8%A3%D9%88%D9%91%D9%84%D8%A7?__eep__=6&__cft__%5b0%5d=AZXONL2RGsfH9WoUCIR87z76k0wLzD505PxNKIizoAYeXPfLFXB6iWzzpj3mc7tZOWfD3NcoFb4jhbGqWDFtBKaoDUAvPpxspbnJpopBCmv-1APo6d1A8vnW1_78epPM8qoXOYmrxrtU1UO3MfLIhV_LwiLR1kOBqoHa5xm1gm67qiH2vX5sSkPypOE1Pf3hjjfyDmpEMxFlo4I2PDmaVlwS&__tn__=*NK-R)
/

\-

[<u>\#الناتج_المحلّيّ\_الإجماليّ</u>](https://www.facebook.com/hashtag/%D8%A7%D9%84%D9%86%D8%A7%D8%AA%D8%AC_%D8%A7%D9%84%D9%85%D8%AD%D9%84%D9%91%D9%8A%D9%91_%D8%A7%D9%84%D8%A5%D8%AC%D9%85%D8%A7%D9%84%D9%8A%D9%91?__eep__=6&__cft__%5b0%5d=AZXONL2RGsfH9WoUCIR87z76k0wLzD505PxNKIizoAYeXPfLFXB6iWzzpj3mc7tZOWfD3NcoFb4jhbGqWDFtBKaoDUAvPpxspbnJpopBCmv-1APo6d1A8vnW1_78epPM8qoXOYmrxrtU1UO3MfLIhV_LwiLR1kOBqoHa5xm1gm67qiH2vX5sSkPypOE1Pf3hjjfyDmpEMxFlo4I2PDmaVlwS&__tn__=*NK-R)

\-

أو Gross Domestic Product

أو المعروف اختصار بال GDP

\-

وده عبارة عن رقم بيقول البلد دي بتلعب في كام مليار دولار
سنويّا شاكب راكب

\-

ودا أوّل رقم ممكن تعرفه عن أيّ دولة - وأهمّ رقم - وأوّل رقم
هيعطيك الانطباع عن اقتصاد الدولة دي

\-

في مصر - الناتج المحلّيّ الإجماليّ حاليا حوالي 500 مليار
دولار

العالم كلّه الناتج بتاعه حوالي 100 تريليون دولار

يعني 100 ألف مليار دولار

فمن هنا تعرف إنّ اقتصاد مصر يساوي 5 من الألف من اقتصاد
العالم

5 من الألف - مش من الميّه

\-

كمقارنات سريعة - أمريكا الناتج بتاعها حوالي 25 تريليون
دولار - يعني ربع اقتصاد العالم لوحدها - وقدّ مصر 50 مرّة

الصين 18 تريليون - يعني خمس اقتصاد العالم تقريبا

\-

يعني أمريكا والصين لوحدهم معاهم تقريبا نصف اقتصاد
الكوكب

\-

مصر في الترتيب ده هيّا رقم 31 على مستوى العالم

\-

دول العالم ممكن تقسّمها لمجموعات - طبقات يعني

\-

فيه دول بتلعب فيما فوق ال 10 تريليون دولار - ودول أمريكا
والصين فقط - ودول الدولتين الوحيدتين الفاعلتين بحقّ في العالم

\-

فيه دول بتلعب من 2 ل 5 تريليون - زيّ اليابان - ألمانيا -
بريطانيا - فرنسا - الهند - روسيا - كندا - إيطاليا

كده معاك 8 دول في الشريحة دي

ودي اللي ممكن تسمّيهم الدول المتقدّمة

\-

فيه 10 دول تانيين اللي كاسرين التريليون دولار

يعني اقتصادهم يتراوح بين 1000 إلى 2000 مليار

\-

ودول همّا

البرازيل - أستراليا - كوريا - المكسيك - أسبانيا -
إندونيسيا - السعوديّة - هولندا - تركيا -
سويسرا

كده الشريحة التالتة في دول العالم - ودي الدول اللي تقدر
تعبرها العالم التاني يعني

\-

وال 20 دولة الأكبر اقتصاديّا على مستوى العالم بيتسمّوا
مجموعة العشرين

أو ال Group 20

أو ال G20

\-

ودول معاهم تقريبا 80 % من اقتصاد الكوكب

وباقي ال 180 دولة في العالم معاهم ال 20 %
الباقيين

\-

إنتا عمّال تتصدم انا ماليش دعوة

\-

تنزل في الشريحة الرابعة تقدر تاخد الدول الي ما بين 500
مليار ل 1000 مليار

ودول كمان حوالي 10 دول

مصر رقم 31 بالمناسبة - فممكن تلحقها على الشريحة
الرابعة

\-

الشريحة الخامسة هي دول من 100 مليار ل 500 مليار - ودول
بيوصلوا معاك لرقم 65 تقريبا

يعني تقريبا ثلث دول العالم

\-

باقي ثلثين دول العالم اللي تحت ال 100 مليار دول دول
محسوبة كأسماء وخلاص - لكن ما تعتبرش ليها اقتصاد مذكور يعني

\-

طيّب - هل ال 500 مليار بتوعنا دول دا كتير ولّا قليّل
؟

كتير وقليّل طبعا

\-

كتير باعتباره 500 مليار دولار - فانتا لو خدت منّه 1 من
الألف يعني 500 مليون دولار

تخيّل عندك شركة شغّالة في 500 مليون دولار - حلو جدّا
طبعا

\-

لكنّه قليّل بالنسبة للعالم - ومحتاجينه يزيد طبعا

\-

[<u>\#ثانيا</u>](https://www.facebook.com/hashtag/%D8%AB%D8%A7%D9%86%D9%8A%D8%A7?__eep__=6&__cft__%5b0%5d=AZXONL2RGsfH9WoUCIR87z76k0wLzD505PxNKIizoAYeXPfLFXB6iWzzpj3mc7tZOWfD3NcoFb4jhbGqWDFtBKaoDUAvPpxspbnJpopBCmv-1APo6d1A8vnW1_78epPM8qoXOYmrxrtU1UO3MfLIhV_LwiLR1kOBqoHa5xm1gm67qiH2vX5sSkPypOE1Pf3hjjfyDmpEMxFlo4I2PDmaVlwS&__tn__=*NK-R)
/

\-

[<u>\#الناتج_المحلّيّ\_الإجماليّ\_للفرد</u>](https://www.facebook.com/hashtag/%D8%A7%D9%84%D9%86%D8%A7%D8%AA%D8%AC_%D8%A7%D9%84%D9%85%D8%AD%D9%84%D9%91%D9%8A%D9%91_%D8%A7%D9%84%D8%A5%D8%AC%D9%85%D8%A7%D9%84%D9%8A%D9%91_%D9%84%D9%84%D9%81%D8%B1%D8%AF?__eep__=6&__cft__%5b0%5d=AZXONL2RGsfH9WoUCIR87z76k0wLzD505PxNKIizoAYeXPfLFXB6iWzzpj3mc7tZOWfD3NcoFb4jhbGqWDFtBKaoDUAvPpxspbnJpopBCmv-1APo6d1A8vnW1_78epPM8qoXOYmrxrtU1UO3MfLIhV_LwiLR1kOBqoHa5xm1gm67qiH2vX5sSkPypOE1Pf3hjjfyDmpEMxFlo4I2PDmaVlwS&__tn__=*NK-R)

\-

أو ال GDP per capita

\-

وده عن طريق إنّك بتقسم ناتج الدولة على عدد سكّانها

ومن هنا تقدر تاخد لمحة عن مستوى معيشة السكّان في الدولة
دي

\-

ليه ؟

\-

إزّاي بقى ؟!

مش السكّان دول عملاءك ؟!

\-

يعني انتا أصلا بتدرس الدول دي ليه ؟

مش علشان هتصدّر لهم منتج أو عاوز تستثمر هناك

فالناس اللي هناك دول همّا عملاءك في الحالتين

\-

فانتا ب ال GDP per capita - هيكون
عندك تصوّر عن المستوى الاقتصاديّ للعملاء دول

\-

أعلى 20 دولة في العالم من حيث المؤشّر ده بيحقّقوا حوالي 50
ألف دولار للفرد في السنة

وده للفرد

\-

يعني الأسرة المكوّنة من 5 أفراد الطبيعيّ إنّها في أفضل 20
دولة في العالم من حيث المؤشّر ده تكون ناتجها حوالي ربع مليون دولار في
السنة

لو حسبتها بالمصريّ يعني تقريبا مليون جنيه في الشهر

\-

وبقول ال 20 دولة في المؤشّر ده - عشان ما تخلطش المؤشّر ده
مع المؤشّر اللي فات

أمريكا مثلا اللي هيّا رقم 1 في ال GDP

هيّا رقم 8 في ال GDP per capita

\-

الصين في السبعينات - بناتج حوالي 12 ألف دولار للفرد في
السنة

\-

مصر في التسعينات - بناتج حوالي 5 آلاف دولار سنويّا
للفرد

\-

يعني الأسرة من 5 أفراد تبقى 25 ألف دولار في السنة

يعني حوالي مليون وربع مليون جنيه في السنة

يعني حوالي 100 آلاف جنيه في الشهر

\-

يا راجل ؟!

أنا أسرتي بتقبض 100 ألف جنيه في الشهر ؟!

\-

لأ

انا ما قلتش كده

أنا قلت (( ناتجها )) 100 ألف جنيه في الشهر

\-

يعني مقسوم حجم اقتصاد مصر على عدد الأسر يقول إنّ كلّ أسرة
بتشتغل في 100 ألف جنيه في الشهر - وده على مستوى حجم الاقتصاد كلّه

\-

يعني الدولة بيتبنى فيها مطارات ومواني وبتترصف طرق
وبيتزرع فيها قمح ورزّ وبتتبني مدارس ومستشفيات وبتشتري سلاح وقطورات
ومونوريلات و و و

إنتا ليك حصّة من كلّ ده - أسرتك ليها حصّة تعادل 100 ألف
جنيه شهريّا في اللي بيتصرف في البلد

\-

تقدر بالمقياس ده تشوف حاجتين

تقدر تشوف مستوى رفاهية فرد من دولة مع فرد من دولة
تانية

\-

يعني مواطن ال GDP per capita
بتاعه في دولته 10 أضعاف مواطن تاني في دولة تانية

يبقى المواطن ده مرفّه 10 أضعاف المواطن بتاع الدولة
التانية

\-

تاني حاجة تقدر تشوف الدخل الحقيقيّ للأسرة - مقسوما على
الدخل بتاعها من منظور ال GDP per capita

فتعرف من هنا كام فعلا من نصيب المواطن بيوصل له بشكل
مباشر

\-

يعني مثلا في أمريكا الرقم ممكن يكون 25 ألف دولار للأسرة
في الشهر

لكن الأسرة بيوصل لها 10 آلاف دولار - يعني فيه 15 ألف
اتصرفوا على اسم الأسرة دي في المرافق العامّة وغزو الفضاء ونشاط الجيش
الأمريكيّ إلخّ

يعني المواطن خد 40 % من حقّه كاش في إيده

\-

بينما في مصر المواطن بياخد 10 % من حقّه كاش في إيده -
والباقي بيتصرف على المرافق

\-

في نفس المقياس ده - فيه تفصيلة بتزوّد دقّة رؤية الرقم
ده

وهي تفصيلة معامل القوّة الشرائيّة - أو تعادل القوّة
الشرائيّة

أنا بحبّ أسمّيه معامل

\-

ال Purchase Power Parity

أو ال PPP

\-

وده مبدأ بيقول إنّ نفس الدولار تقدر تشتري بيه حاجات بقيم
مختلفة في كلّ دولة في العالم

فهتلاقي إنّ الدولار في مصر يقدر يشتري اللي يشتروه 3 دولار
في أمريكا

يعني الحاجة اللي في مصر ب 50 جنيه - هتلاقيها في أمريكا ب
3 دولار

\-

وده بيظبط الوضع شويّة مع الدول الفقيرة - لإنّ الحاجات فيها
رخيصة

فبيبقى أي نعم الأسرة بتقبض في مصر في الشهر ما يعادل 200
دولار أمريكيّ

لكنّها تقدر تعيش بمستوى أسرة بتقبض في أمريكا 600 دولار في
الشهر

\-

ملحوظة / دخل الأسرة في أمريكا زيّ ما قلنا حوالي 10 آلاف
دولار

إذا قلنا إنّ دخل المواطن حوالي 5 آلاف دولار - وعندهم عادة
الزوجين بيشتغلوا

\-

فالمفروض إنّ الأسرة الطبيعية في أمريكا - مرفّهة تقريبا 15
مرّة قدّ الأسرة الطبيعيّة في مصر

\-

ثالثا /

\-

[<u>\#الميزان_التجاريّ</u>](https://www.facebook.com/hashtag/%D8%A7%D9%84%D9%85%D9%8A%D8%B2%D8%A7%D9%86_%D8%A7%D9%84%D8%AA%D8%AC%D8%A7%D8%B1%D9%8A%D9%91?__eep__=6&__cft__%5b0%5d=AZXONL2RGsfH9WoUCIR87z76k0wLzD505PxNKIizoAYeXPfLFXB6iWzzpj3mc7tZOWfD3NcoFb4jhbGqWDFtBKaoDUAvPpxspbnJpopBCmv-1APo6d1A8vnW1_78epPM8qoXOYmrxrtU1UO3MfLIhV_LwiLR1kOBqoHa5xm1gm67qiH2vX5sSkPypOE1Pf3hjjfyDmpEMxFlo4I2PDmaVlwS&__tn__=*NK-R)

\-

حضرتك وانتا بتقيّم دولة ما - هتكون بردو عاوز تعرف حجم
الاقتصاد اللي ظاهر قدّامك في ال GDP ده هوّا حجم
وخلاص - ولّا إيه

\-

يعني هل الدولة دي معاها فلوس كتير وخلاص - ولّا فلوس كتير
بناءا على إنتاج وتصدير

وده اللي بيوضّحهولك الميزان التجاريّ

\-

الميزان التجاريّ بيقول الدولة دي بتصدّر بكذا - وبتستورد
بكذا

\-

مصر بتصدّر بحوالي 35 مليار دولار - وبتستورد بحوالي 70
مليار دولار

فيعتبر كده عجز في الميزان التجاريّ

\-

الطبيعيّ إنّ الدولة يكون عندها توازن بين الواردات
والصادرات

\-

حتّى الدول المتقدّمة - هتلاقي عندها توازن

لإنّها كدول متقدّمة فهيّا مش زيّ ما انتا متصوّر عنها إنّها
قاعدة تصنّع وتصدّر طول النهار

ما هي بتستورد بردو

\-

لااااا - حاشا وماشا - الدول المتقدّمة حتّى لمّا بتستورد -
فهيّا بتكون بتستورد خامات للتصنيع

\-

ودي بردو من ضمن المغالطات المترسّخة في عقول قاطني الدول
المتخلّفة عن الدول المتقدّمة

\-

الدول المتقدّمة بتستورد سلع استهلاكيّة عادي جدّا - وبتصدّر
خامات غير مصنّعة عادي جدّا

وبتزرع عادي جدّا - بل إنّ بعض الدول دي متفوّق في الزراعة
أصلا

والدول المتقدّمة عندها مواشي وزرايب عادي جدّا - والمواشي
عندهم بتنزّل جلّة بردو - مش رزّ بلبن يعني

\-

والدول المتقدّمة بتستورد عادي بردو

\-

أمريكا كمثال هيّا من أكتر الدول المستهلكة في
العالم

ما فيش مرّة تقريبا بحثت على منتج استهلاكيّ إلّا ولقيت
أمريكا من أكبر الدول اللي بتستورده في العالم

\-

فالطبيعيّ إنّ الموضوع يكون فيه توازن فقط - لا أكتر ولا
أقلّ

\-

كمقارنات

\-

أمريكا - صادراتها 3 تريليون دولار - ووارداتها 3.3
تريليون دولار

\-

الصين - صادراتها 3.7 تريليون دولار - وارداتها - 2.7
تريليون دولار

\-

طبعا محتاج تبصّ جوّا الأرقام دي على هيكلها

\-

يعني ما تقولش مثلا السعوديّة بتصدّر ب 440 مليار دولار -
ومصر بتصدّر ب 35

وتتناسى إنّ معظم صادرات السعوديّة هي من البترول

\-

وبالمناسبة الأرقام دي بتتفصل بالفعل - فيقول لك الصادرات
البتروليّة وغير البتروليّة

لإنّهم عارفين إنّ دمج الرقمين مع بعض بيعمل خدعة

\-

طبعا أرقام 35 و 70 مليار بتوع مصر كصادرات وواردات يعطوك
انطباع احنا فين وسط العالم من حيث التجارة

\-

عشان بسّ الناس اللي بتقول لك احنا خدنا موارد العالم كلّه
في عبّنا - وأيّ دولة هتقول لنا هاتي مورد يا مصر - طب عشان خاطري يا مصر -
هنطلّع لهم لساننا ونقول لهم بعينكم - ولا مورداية صغيّرة - ولا فتفوتاية -
يا جزم يا اكلبة - عشان تبقوا تسيبوني أواجه الإرهابانانيين لوحدى فسينا -
وآثار حرب روسيا وأوكرانيا - يا كلبين يا وحشين

\-

[<u>\#رابعا</u>](https://www.facebook.com/hashtag/%D8%B1%D8%A7%D8%A8%D8%B9%D8%A7?__eep__=6&__cft__%5b0%5d=AZXONL2RGsfH9WoUCIR87z76k0wLzD505PxNKIizoAYeXPfLFXB6iWzzpj3mc7tZOWfD3NcoFb4jhbGqWDFtBKaoDUAvPpxspbnJpopBCmv-1APo6d1A8vnW1_78epPM8qoXOYmrxrtU1UO3MfLIhV_LwiLR1kOBqoHa5xm1gm67qiH2vX5sSkPypOE1Pf3hjjfyDmpEMxFlo4I2PDmaVlwS&__tn__=*NK-R)
/

\-

[<u>\#المكانة_الدوليّة</u>](https://www.facebook.com/hashtag/%D8%A7%D9%84%D9%85%D9%83%D8%A7%D9%86%D8%A9_%D8%A7%D9%84%D8%AF%D9%88%D9%84%D9%8A%D9%91%D8%A9?__eep__=6&__cft__%5b0%5d=AZXONL2RGsfH9WoUCIR87z76k0wLzD505PxNKIizoAYeXPfLFXB6iWzzpj3mc7tZOWfD3NcoFb4jhbGqWDFtBKaoDUAvPpxspbnJpopBCmv-1APo6d1A8vnW1_78epPM8qoXOYmrxrtU1UO3MfLIhV_LwiLR1kOBqoHa5xm1gm67qiH2vX5sSkPypOE1Pf3hjjfyDmpEMxFlo4I2PDmaVlwS&__tn__=*NK-R)

\-

حضرتك عاوز تروح تعيش في دولة ما - و تستثمر فيها - هتبقى
عاوز تعرف وضع البلد دي إيه بين دول العالم

يعني دولة كبّارة كده ف نفسها والعالم بيعمل لها
حساب

ولّا دولة على هامش الكوكب

\-

ببساطة تقدر تعرف ده بحاجة بسيطة جدّا

ألا وهي ( عدد الدول اللي باسبور الدولة دي يدخّلك ليها
بدون تأشيرة )

\-

لإنّ ده ترجمة لعلاقة الدولة دي مع دول العالم

وترجمة لقدّ إيه دول العالم بتعتبر مواطن الدولة دي مواطن
مرحّب بيه - بييجي يصرف هنا - فأهلين وسهلين

مش مواطن جاي يشتغل عندنا فهياخد منّنا فلوس

\-

كمقارنات

الإمارات 179 دولة

فرنسا ألمانيا أيطاليا هولندا أسبانيا 177

بريطانيا اليابان كوريا كندا أمريكا - حوالي 173

قطر الكويت السعوديّة البحرين عمان - حوالي 100

المغرب تونس كينيا الهند فييتنام - حوالي 70

الجزائر مصر الأردن - حوالي 60

\-

[<u>\#خامسا</u>](https://www.facebook.com/hashtag/%D8%AE%D8%A7%D9%85%D8%B3%D8%A7?__eep__=6&__cft__%5b0%5d=AZXONL2RGsfH9WoUCIR87z76k0wLzD505PxNKIizoAYeXPfLFXB6iWzzpj3mc7tZOWfD3NcoFb4jhbGqWDFtBKaoDUAvPpxspbnJpopBCmv-1APo6d1A8vnW1_78epPM8qoXOYmrxrtU1UO3MfLIhV_LwiLR1kOBqoHa5xm1gm67qiH2vX5sSkPypOE1Pf3hjjfyDmpEMxFlo4I2PDmaVlwS&__tn__=*NK-R)
/

\-

[<u>\#القيمة_البشريّة</u>](https://www.facebook.com/hashtag/%D8%A7%D9%84%D9%82%D9%8A%D9%85%D8%A9_%D8%A7%D9%84%D8%A8%D8%B4%D8%B1%D9%8A%D9%91%D8%A9?__eep__=6&__cft__%5b0%5d=AZXONL2RGsfH9WoUCIR87z76k0wLzD505PxNKIizoAYeXPfLFXB6iWzzpj3mc7tZOWfD3NcoFb4jhbGqWDFtBKaoDUAvPpxspbnJpopBCmv-1APo6d1A8vnW1_78epPM8qoXOYmrxrtU1UO3MfLIhV_LwiLR1kOBqoHa5xm1gm67qiH2vX5sSkPypOE1Pf3hjjfyDmpEMxFlo4I2PDmaVlwS&__tn__=*NK-R)

\-

حضرتك بردو محتاج تعرف نوعيّة البشر اللي هتتعامل معاهم في
الدولة اللي بتفكّر فيها

\-

وده تقدر تعرفه من التعليم والصحّة طبعا

\-

التعليم ببساطة تقدر تشوف الدولة دي فيها كام جامعة مذكورة
في قائمة أفضل 500 جامعة في العالم

مصر ما فيهاش ولا جامعة ضمن ال 500

\-

لكن ضمن الألف عندنا 8 جامعات وهم

الأمريكيّة - الإسكندريّة - الروسيّة - عين شمس - القاهرة -
كفر الشيخ - البريطانيّة - طنطا

\-

والصحّة تقدر تشوف متوسّط أكبر عمر بيوصل له السكّان في
الدولة دي

لإنّ ده ترجمة لطبيعة الخدمات الصحّيّة اللي بيتلقّاها الشعب
ده - فبتساعده يعيش أعمار أطول

وبردو ترجمة لنضافة الأكل والميّه إلخّ

\-

على رأس القائمة طبعا اليابان - سويسرا - إيطاليا - بأعمار
تصل إلى 85 عام

مصر حوالي 70 سنة

\-

فدول 5 معايير تقدر بيهم بسرعة تصنّف وتفنّط دول
العالم

وتقدر تاخد لمحة سريعة من خلال المعايير دي عن أيّ دولة
بتفكّر فيها كحياة أو استثمار

\-

عاوز تدرس أكتر بقى وتذاكر وتجيب تفاصيل التفاصيل

عليك وعلى تقريرين عالميّين

\-

واحد اسمه
[<u>\#تقرير_التنافسيّة_الدوليّة</u>](https://www.facebook.com/hashtag/%D8%AA%D9%82%D8%B1%D9%8A%D8%B1_%D8%A7%D9%84%D8%AA%D9%86%D8%A7%D9%81%D8%B3%D9%8A%D9%91%D8%A9_%D8%A7%D9%84%D8%AF%D9%88%D9%84%D9%8A%D9%91%D8%A9?__eep__=6&__cft__%5b0%5d=AZXONL2RGsfH9WoUCIR87z76k0wLzD505PxNKIizoAYeXPfLFXB6iWzzpj3mc7tZOWfD3NcoFb4jhbGqWDFtBKaoDUAvPpxspbnJpopBCmv-1APo6d1A8vnW1_78epPM8qoXOYmrxrtU1UO3MfLIhV_LwiLR1kOBqoHa5xm1gm67qiH2vX5sSkPypOE1Pf3hjjfyDmpEMxFlo4I2PDmaVlwS&__tn__=*NK-R)

وده بيقارن دول العالم من حيث كلّ حاجة تقريبا - هتلاقيه
كتاب حوالي 500 صفحة بيصدر سنويّا

\-

والتاني هو
[<u>\#تقرير_ممارسة_الأعمال</u>](https://www.facebook.com/hashtag/%D8%AA%D9%82%D8%B1%D9%8A%D8%B1_%D9%85%D9%85%D8%A7%D8%B1%D8%B3%D8%A9_%D8%A7%D9%84%D8%A3%D8%B9%D9%85%D8%A7%D9%84?__eep__=6&__cft__%5b0%5d=AZXONL2RGsfH9WoUCIR87z76k0wLzD505PxNKIizoAYeXPfLFXB6iWzzpj3mc7tZOWfD3NcoFb4jhbGqWDFtBKaoDUAvPpxspbnJpopBCmv-1APo6d1A8vnW1_78epPM8qoXOYmrxrtU1UO3MfLIhV_LwiLR1kOBqoHa5xm1gm67qiH2vX5sSkPypOE1Pf3hjjfyDmpEMxFlo4I2PDmaVlwS&__tn__=*NK-R)

وده بيقارن دول العالم من حيث ممارسة البيزنس

وهتلاقيه بردو حوالي 500 صفحة بيصدر سنويّا

\-

وهتلاقي النسخ دي متاحة مجّانيّا على النتّ عادي

\-

طبعا انتا عارف اللي بيطلب روابط هنا بيروح فين

بيروح سيويسرا

ههههههههه

\-

[<u>\#أنا_م_البالادّي</u>](https://www.facebook.com/hashtag/%D8%A3%D9%86%D8%A7_%D9%85_%D8%A7%D9%84%D8%A8%D8%A7%D9%84%D8%A7%D8%AF%D9%91%D9%8A?__eep__=6&__cft__%5b0%5d=AZXONL2RGsfH9WoUCIR87z76k0wLzD505PxNKIizoAYeXPfLFXB6iWzzpj3mc7tZOWfD3NcoFb4jhbGqWDFtBKaoDUAvPpxspbnJpopBCmv-1APo6d1A8vnW1_78epPM8qoXOYmrxrtU1UO3MfLIhV_LwiLR1kOBqoHa5xm1gm67qiH2vX5sSkPypOE1Pf3hjjfyDmpEMxFlo4I2PDmaVlwS&__tn__=*NK-R)

[<u>\#وانا_م_البالادّي</u>](https://www.facebook.com/hashtag/%D9%88%D8%A7%D9%86%D8%A7_%D9%85_%D8%A7%D9%84%D8%A8%D8%A7%D9%84%D8%A7%D8%AF%D9%91%D9%8A?__eep__=6&__cft__%5b0%5d=AZXONL2RGsfH9WoUCIR87z76k0wLzD505PxNKIizoAYeXPfLFXB6iWzzpj3mc7tZOWfD3NcoFb4jhbGqWDFtBKaoDUAvPpxspbnJpopBCmv-1APo6d1A8vnW1_78epPM8qoXOYmrxrtU1UO3MfLIhV_LwiLR1kOBqoHa5xm1gm67qiH2vX5sSkPypOE1Pf3hjjfyDmpEMxFlo4I2PDmaVlwS&__tn__=*NK-R)
