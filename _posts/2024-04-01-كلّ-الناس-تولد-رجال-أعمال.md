---
layout: post
title: "كلّ الناس تولد رجال أعمال"
date:   2024-04-10T00:00:01+03:00
author: "Mahmoud Marzouk"
category: "علم نفس البيزنس"
tag: "علم نفس البيزنس"
---


بناءا على طلب أستاذي الفاضل الدكتور [<u>حسين
بكري</u>](https://www.facebook.com/heebakry1?__cft__%5b0%5d=AZVRQ3xXWQVEr55kgs9HZ0sM0say3vbgyIzpuvBDGzTSQW0-771emNGz5QN8YYaQK5mh618gYEuWwdXMCV8dM9xLWskY7CdUdoD0jaHHJmwjXy8YfcO3H89S8M__3u8Dyf80_Kk1X4Ukjg87XJtiEeFBxUFi9807hctMvNiTGnO92COytCzM5qWkMJTC9I08RHE&__tn__=-%5dK-R)

أكتب هذا المقال لتوضيح وجهة نظري في فكرة إن كل الناس
بيتولدوا مؤهلين إنهم يكونوا رجال أعمال

.

لكن . قبل البداية . محتاجين نوضح نقطتين

.

أولا /

أنا أقول كل الناس ( مؤهلين )

.

يعني المادة الخام موجودة

لكنها لسه محتاجة قد إيه شد وجذب وطرق ودرفلة
وتسخين

ثم صقل وتلميع

والكلام دا كله محتاج قد إيه فلوس ومجهود ووقت

.

الاعتراض في البوست هو الاعتراض على كون الإنسان من حيث
المبدأ . فهو نفسيا . وفي الأصل وفي الغالب . غير مؤهل إنه يعمل
بيزنس

هوا دا الاعتراض

.

دول موجودين بالفعل

لكن أنا بقول إنه اللي فعلا نفسيا غير مؤهل إنه يعمل بيزنس
هما اللي ٢ أو ٥ ٪

.

ثانيا /

تصور رجل الأعمال

.

لما بقول إن كل الناس مؤهلين إنهم يكونوا رجال أعمال .
فخيال الناس بيروح لرجل الأعمال اللي بكرافتة وبدلة وعربية مرسيدس . وبيدير
عشرات العمال وبيتاجر في عشرات الملايين

.

لكن مقصودي لرجل الأعمال هنا هو ( الشخص المسؤول عن
نفسه )

.

من أول الطفل اللي بيبيع مناديل في الإشارات . فدا رجل
أعمال

.

وحتى الطفل دا . وإن كان مولود رجل أعمال بالفطرة . إلا
إنه احتاج يمر على مراحل التعليم

.

من أول اختيار الموقع . أي إشارة أنسب

توفير راس مال للمشروع

.

ثم عمل حسابات للربح والخسارة للهالك

.

ثم دراسة التسويق لمنتجه . ويا ترى هينادي يقول إيه (
الإعلان ) . واختلاف لغته بين البيه والهانم وسواق الميكروباص ( دراسة
شرائح السوق )

.

وصولا لدراسة المنافسة المتمثلة في الكشك الضخم ( بالنسبة
له ) على الرصيف التاني

ويا ترى هل هوا عنده ميزة تنافسية ولا لأ مقابل الكشك
ده

.

فيلاقي إنه في ظل زحمة الإشارة وإن اللي راكب عربية مش
هيعرف يركن ويروح للكشك . فالطفل دا بيقدم له ميزة تنافسية . ألا وهي ميزة
المكان والتوصيل

.

وأخيرا بيوصل لدراسة المخاطر المتمثلة في إن البلدية تصادر
بضاعته

.

فدول نقطتين محتاجين نتفق عليهم قبل البداية

.

نيجي بقى لأدلتي على إن كل الناس بيتولدوا وهما مؤهلين
يكونوا رجال أعمال

.

الدليل الأول /

.

[<u>\#الدليل\_التاريخي</u>](https://www.facebook.com/hashtag/%D8%A7%D9%84%D8%AF%D9%84%D9%8A%D9%84_%D8%A7%D9%84%D8%AA%D8%A7%D8%B1%D9%8A%D8%AE%D9%8A?__eep__=6&__cft__%5b0%5d=AZVRQ3xXWQVEr55kgs9HZ0sM0say3vbgyIzpuvBDGzTSQW0-771emNGz5QN8YYaQK5mh618gYEuWwdXMCV8dM9xLWskY7CdUdoD0jaHHJmwjXy8YfcO3H89S8M__3u8Dyf80_Kk1X4Ukjg87XJtiEeFBxUFi9807hctMvNiTGnO92COytCzM5qWkMJTC9I08RHE&__tn__=*NK-R)

.

التاريخ بيقول إن البشر منذ آلاف السنين وكان كل واحد شغال
لحساب نفسه ( رجل أعمال )

.

زمان ما كانش فيه شركات وموظفين . كان كل واحد بيشتغل عند
نفسه

.

ملحوظة /

فيه اعتراض على النقطة دي ما رضيتش اكتبه . قلت سيب الناس
هيكتبوه بنفسهم

وبالفعل . ما خيبوش ظني . هههههههه

.

الاعتراض هو . بتقول زمان ما كانش فيه موظفين . طيب إيه
رأيك إنه كان فيه عبيد

.

هههههههه . يعني أنا ما رضيتش أقولها عليك . تقوم تقولها
انتا على نفسك

.

لكن . على العموم . حتى لو هتستدل بالموضوع ده . فهو
استدلال ضعيف

لإن نسبة الناس اللي كانوا عبيد زمان كانت قليلة أساسا .
باقي الناس كانوا أحرار . وشغالين لحساب نفسهم ( رجال أعمال )

.

فده الاستدلال الأول . ألا وهو الاستدلال التاريخي . إن
الناس من آلاف السنين وهما كل واحد شغال لحساب نفسه ( رجل أعمال يعني ) .
وإن مصطلح موظف هو مصطلح حديث . فازاي نقول إن معظم الناس مولودين موظفين
؟!

.

دي حاجة عاملة زي ما تقول إن معظم الستات مخلوقين بيولدوا
قيصري . في حين إن عمليات الولادة القيصرية دي مستحدثة أساسا !!

.

ومن آلاف السنين وكانت معظم النساء بتولد طبيعي . وما زلن
كذلك معظمهن مؤهلات للولادة الطبيعية . بس سبوبة العمليات القيصرية ليها
وجهة نظر أخرى

.

[<u>\#الدليل\_الثاني</u>](https://www.facebook.com/hashtag/%D8%A7%D9%84%D8%AF%D9%84%D9%8A%D9%84_%D8%A7%D9%84%D8%AB%D8%A7%D9%86%D9%8A?__eep__=6&__cft__%5b0%5d=AZVRQ3xXWQVEr55kgs9HZ0sM0say3vbgyIzpuvBDGzTSQW0-771emNGz5QN8YYaQK5mh618gYEuWwdXMCV8dM9xLWskY7CdUdoD0jaHHJmwjXy8YfcO3H89S8M__3u8Dyf80_Kk1X4Ukjg87XJtiEeFBxUFi9807hctMvNiTGnO92COytCzM5qWkMJTC9I08RHE&__tn__=*NK-R)
/

.

استمرار قيام الناس ( حتى الموظفين ) بدور رجال
الأعمال

.

لو هنقول إن معظم الناس مخلوقين على برمجة الموظف . فإيه
رأيك إن كل الموظفين دول أساسا بيعملوا شغل رجل الأعمال في حياتهم

.

كتير جدا إنك تلاقي واحد موظف وبيقوم بدور رجل
الأعمال

الصبح دكتور في مستشفى . وبالليل في عيادته ( رجل
أعمال )

في المدرسة مدرس ( موظف ) . وبعد المدرسة بيعطي دروس ( رجل
أعمال )

الصبح موظف في شركة . وبالليل عنده سوبر ماركت ( رجل
أعمال )

.

فعمليا معظم الناس . حتى الموظفين . بيقوموا بدور رجل
الأعمال . هتلاقي عندهم أي سبوبة جنب الشغل بيسترزقوا منها

.

الدليل الثالث /

.

[<u>\#الفلاحين</u>](https://www.facebook.com/hashtag/%D8%A7%D9%84%D9%81%D9%84%D8%A7%D8%AD%D9%8A%D9%86?__eep__=6&__cft__%5b0%5d=AZVRQ3xXWQVEr55kgs9HZ0sM0say3vbgyIzpuvBDGzTSQW0-771emNGz5QN8YYaQK5mh618gYEuWwdXMCV8dM9xLWskY7CdUdoD0jaHHJmwjXy8YfcO3H89S8M__3u8Dyf80_Kk1X4Ukjg87XJtiEeFBxUFi9807hctMvNiTGnO92COytCzM5qWkMJTC9I08RHE&__tn__=*NK-R)

.

لحد ٥٠ سنة فاتت . مصر كان فيها ٥٥ ٪ من الشعب
فلاحين

حاليا ٥٥ ٪ من الشعب عايشين في قرى . ما نقدرش نقول كلهم
بيمارسوا الفلاحة . لكننا اتفقنا إن نقطة نقاشنا هي على ( هل الناس
بيتولدوا مؤهلين لنفسية رجال الأعمال ولا لا )

.

فعندك كل فلاح من الفلاحين هوا رجل أعمال

فازاي يكون معظم الناس في وقت من الأوقات كانوا شغالين
رجال أعمال . وبعدين نقول الناس بتتولد على برمجة الموظف . والاستثناء هوا
اللي بيبقى رجل أعمال

.

وطبعا فطرة الناس ما بتتغيرش . الفطرة اللي اتولد عليها
جدك . هيا اللي اتولد عليها أبوك . هيا اللي حضرتك اتولدت عليها

كلكوا اتولدتوا بعينين اتنين و ١٠ صوابع ونفس
الفطرة

.

لو حصلت ظروف خارجية غيرت الناس وخلتهم يميلوا للوظيفة .
إفتكر إن نقاشنا هو على نقطة يا ترى الناس ( بيتولدوا ) على إيه

مش على هما ( وصلوا ) لإيه

.

الدليل الرابع /

.

[<u>\#ربات\_البيوت</u>](https://www.facebook.com/hashtag/%D8%B1%D8%A8%D8%A7%D8%AA_%D8%A7%D9%84%D8%A8%D9%8A%D9%88%D8%AA?__eep__=6&__cft__%5b0%5d=AZVRQ3xXWQVEr55kgs9HZ0sM0say3vbgyIzpuvBDGzTSQW0-771emNGz5QN8YYaQK5mh618gYEuWwdXMCV8dM9xLWskY7CdUdoD0jaHHJmwjXy8YfcO3H89S8M__3u8Dyf80_Kk1X4Ukjg87XJtiEeFBxUFi9807hctMvNiTGnO92COytCzM5qWkMJTC9I08RHE&__tn__=*NK-R)

.

كل ربة بيت . هي سيدة أعمال

دي واحدة بتاخد قرارها بشكل شخصي . بتقرر بناءا على رأس
المال اللي بيسيبهولها زوجها أول الشهر ( مصروف البيت ) . فهيا بتعمل خطة
اقتصادية كاملة للبيت

.

بتحدد الموردين اللي هتشتري منهم . وهتشتري إيه جملة
وتفرزه في التلاجة . وإيه هتشتريه قطاعي اليوم بيومه

.

بتحدد مين المدرسين اللي هيعطوا دروس للولاد

بتاخد قرار نهائي في شركتها ( بيتها )

.

وبجانب دا كله . بتعمل خطة إدخار ( جمعيات ) . وخطة طواريء
( فلوس شايلاها على جنب تحسبا لإن حد يتعب ويحتاج يروح للدكتور ويشتري علاج
من الصيدلية ) . وما بتنساش خطة الترفيه ( كحك العيد ومصيف جمصة )

.

فربة البيت لو حللت تصرفاتها المالية . قول انتا هيا أقرب
للموظف ولا لرجل الأعمال ؟!

دي فطرة هيا مولودة بيها

تبقى الفطرة في الأساس كانت إيه ؟!

.

أقول لك حتى . بص للطفل اللي بياخد مصروف المدرسة .
هتلاقيه بيتعامل فيه معاملة رجل الأعمال !!

.

الدليل الخامس /

.

[<u>\#الدليل\_الاحصائي</u>](https://www.facebook.com/hashtag/%D8%A7%D9%84%D8%AF%D9%84%D9%8A%D9%84_%D8%A7%D9%84%D8%A7%D8%AD%D8%B5%D8%A7%D8%A6%D9%8A?__eep__=6&__cft__%5b0%5d=AZVRQ3xXWQVEr55kgs9HZ0sM0say3vbgyIzpuvBDGzTSQW0-771emNGz5QN8YYaQK5mh618gYEuWwdXMCV8dM9xLWskY7CdUdoD0jaHHJmwjXy8YfcO3H89S8M__3u8Dyf80_Kk1X4Ukjg87XJtiEeFBxUFi9807hctMvNiTGnO92COytCzM5qWkMJTC9I08RHE&__tn__=*NK-R)

.

بالعدد فعلا . لو قعدت تحسب . هتلاقي معظم الناس رجال
أعمال

.

المشكلة إن الناس حصرت رجال الأعمال في صورة البدلة
والكرافتة

لكن طلع التصور دا من دماغك . واقعد عد كده كام فئة من
الناس شغالين رجال أعمال . هتلاقي أن عدد الفئات اللي شغالين رجال أعمال
أكتر عشر مرات من اللي شغالين موظفين

.

وجوا كل فئة . لو فيها رجال أعمال وموظفين . هتلاقي رجال
الأعمال أكتر من الموظفين

.

يعني مثلا . هل انتا بتحسب سواقين الميكروباص رجال أعمال
؟

لأ

مع إنهم رجال أعمال

بتعريف إن رجل الأعمال هوا الشخص اللي شغال لحساب نفسه .
فسواق الميكروباص هو رجل أعمال

.

قلت لك مش لازم يكون لابس بدلة وكرافتة عشان يبقى رجل
أعمال

.

جوا فئة السواقين بقى . عد لي كام سواق شغال لحساب نفسه .
وكام سواق شغال في هيئة النقل العام . أو شغال سواق قطر مثلا

.

هتلاقي الأغلبية سواقين على عربياتهم . ميكروباص أو تاكسي
أو نقل أو حتى تروسكل أو تكتك

.

حتى اللي عنده موتوسيكل وبيوصل عليه طلبات ديليفري . فهوا
رجل أعمال

.

هوا مش موظف في المطعم . هوا شغال معاه بشكل حر . وممكن
يسيبه بكره .

.

والموتوسيكل ممكن يكون بتاعه . مش ملك المطعم

.

وحتى الأجر اللي بياخده . بتكون عمولة مستقلة على قيمة
التوصيل . مش راتب من المطعم

.

وعامل البنزين كده بردو . مش موظف

.

كل الأعمال الحرة دي هما رجال أعمال

بينما اللي شغال سواق موظف في شركة نقل هما الأقلية
عدديا

.

فإحصائيا . عدد الناس اللي شغالين رجال أعمال . أكتر بكتير
جدا من الموظفين

.

إحسب الفلاحين . ربات البيوت . الأعمال الحرة . هتلاقي إن
الحقيقة قدامك إن الأصل هوا إن الناس مولودين رجال أعمال أصلا . مولودين
مؤهلين لتحمل مسؤولية العمل الحر

.

أخيرا /

ليه بتكتب المقال الطويل ده ؟!

.

باكتب المقال الطويل ده . لإني في وقت من الأوقات كنت مؤمن
بنسبة ١٠٠ ٪ إني ( مخلوق موظف )

.

فيا ترى كام واحد غيري دلوقتي عنده نفس الشعور اللي كان
عندى زمان . بسبب تراكم وتكرار الأكلاشيه اللي بيقول إن معظم الناس مولودين
موظفين

.

بينما الحقيقة إن كل الناس مولودين عندهم القدرة على تحمل
مسؤولية نفسهم بشكل حر
