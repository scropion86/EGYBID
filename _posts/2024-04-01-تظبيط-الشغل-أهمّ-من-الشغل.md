---
layout: post
title: "تظبيط الشغل أهمّ من الشغل"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUq7yMbBXPNsQMU78TDZy8YJK3QFcesfwwyjy7c2fxV9wQdwJY5dvJXPHt48tnQ2DFxhKMSyKy6NHxZRw3JPQMLy3GQlnw62tQ-vHMJhpQwhptRxn5GTWHgnRqPmCDbg8soS4r4f460GeSB8q9KNtHa01mO2lXw0IvpmWOU8wczMHj64rSfgcVBuPfuBWD_7iM&__tn__=*NK-R)

\-

[<u>\#تظبيط\_الشغل\_أهمّ\_من\_الشغل</u>](https://www.facebook.com/hashtag/%D8%AA%D8%B8%D8%A8%D9%8A%D8%B7_%D8%A7%D9%84%D8%B4%D8%BA%D9%84_%D8%A3%D9%87%D9%85%D9%91_%D9%85%D9%86_%D8%A7%D9%84%D8%B4%D8%BA%D9%84?__eep__=6&__cft__%5b0%5d=AZUq7yMbBXPNsQMU78TDZy8YJK3QFcesfwwyjy7c2fxV9wQdwJY5dvJXPHt48tnQ2DFxhKMSyKy6NHxZRw3JPQMLy3GQlnw62tQ-vHMJhpQwhptRxn5GTWHgnRqPmCDbg8soS4r4f460GeSB8q9KNtHa01mO2lXw0IvpmWOU8wczMHj64rSfgcVBuPfuBWD_7iM&__tn__=*NK-R)

\-

معظم الناس اللي بيفركوا في البيزنس - موجّهين 90 % من
مجهودهم - وممكن 99 % - للمجهود البدنيّ

\-

مش معنى كده إنّهم بيشتغلوا بجسمهم - ممكن تكون عندهم شركة
فيها 100 موظّف - وصاحب الشركة مش بيشتغل بجسمه - لكنّه بردو موجّه مجهوده في
الاتّجاه البدنيّ !!

\-

مركّز على الكمّ - وليس الكيف

يعني

إحنا بنبيع 1000 قطعة في اليوم - بنكسب في القطعة جنيه -
يبقى بنكسب 1000 جنيه

لو عاوزين نكسب 2000 - يبقى نوجّه الشركة بال 100 موظّف اللي
فيها إنّنا ننتج 2000 قطعة

دا معنى المجهود البدنيّ

معنى الاهتمام بالكمّ على حساب الكيف

\-

بينم االتصرّف الصحيح دايما بيكون في ( تظبيط الشغل ) - مش
في الشغل نفسه

\-

وده شيء كامن في عقل صاحب الشغل

\-

يعني التصحيح ده عشان يحصل - محتاجين نمسكه نفتح دماغه من
جوّا - ونشيل منها نظام التشغيل اللي عايش بيه دلوقتي - ونحطّ له نظام
جديد !!!

\-

نظام جديد قائم على تحليل الوضع الحالي قبل ما نفكّر في
تضخيمه

\-

يا ترى ال 1000 قطعة دول همّا أساسا كانوا الاتّجاه الصحيح
للاستثمار ولّا لأ

يا ترى إنتا حاطط كلّ جنيه في مكانه ولّا لأ

يا ترى انتا عندك فلوس قدّ إيه مجمّدة وغير عاملة

\-

كلّ الناس عندها فلوس مجمّدة - حتّى اللي بيكسب ملايين -
هتلاقي عنده راس مال أضعاف اللي شغّال بيه - وبيفكّر ازّاي يقعد يفعّص في اللي
هوّا شغّال فيه عشان يكسب منّه أكتر - بينما هوّا سايب أصول كتير مجمّدة وقاعدة
مكانها مرتاحة ما حدّش بيفعّص فيها

\-

فانتا محتاج تفتح دماغه وتشيل منها نظام التشغيل القديم -
النظام القائم على عدم التحليل - وإنّنا نقعد نعصر في اللي تحت إيدينا
وخلاص

\-

زيّ ما يكون معاك 3 احصنة - مخلّي واحد فقط يشدّ العربيّة -
ورابط اتنين ورا العربيّة ماشيين يتمختروا

والعربيّة ماشية بالراحة - فانتا فاعد تضرب في الحصان اللي
بيشدّ لوحده بدل ما تجيب له اللي ورا يساعدوه !!

\-

أحيان تانية بيكون المستثمر عمّال يحارب في سوق آخره كده -
بينما قدّامه 3 أسواق تانيين ما هوّبش ناحيتهم

زيّ اللي بيحلب البقرة من حلمة واحدة - وسايب باقي الحلمات
هينفجروا بالحليب !!

\-

طب ليه ؟

عشان خايف - عشان عنده تصوّر ( خاطيء ) عن احتياجات السوق
الجديد

\-

فانتا محتاج تشيل من دماغه ثقافة الخوف - محتاج تحطّ في
دماغه ثقافة (
[<u>\#ما\_نجرّب</u>](https://www.facebook.com/hashtag/%D9%85%D8%A7_%D9%86%D8%AC%D8%B1%D9%91%D8%A8?__eep__=6&__cft__%5b0%5d=AZUq7yMbBXPNsQMU78TDZy8YJK3QFcesfwwyjy7c2fxV9wQdwJY5dvJXPHt48tnQ2DFxhKMSyKy6NHxZRw3JPQMLy3GQlnw62tQ-vHMJhpQwhptRxn5GTWHgnRqPmCDbg8soS4r4f460GeSB8q9KNtHa01mO2lXw0IvpmWOU8wczMHj64rSfgcVBuPfuBWD_7iM&__tn__=*NK-R)
) مش هنخسر حاجة

ومحتاج تحطّ في دماغه ثقافة (
[<u>\#ما\_نخسر</u>](https://www.facebook.com/hashtag/%D9%85%D8%A7_%D9%86%D8%AE%D8%B3%D8%B1?__eep__=6&__cft__%5b0%5d=AZUq7yMbBXPNsQMU78TDZy8YJK3QFcesfwwyjy7c2fxV9wQdwJY5dvJXPHt48tnQ2DFxhKMSyKy6NHxZRw3JPQMLy3GQlnw62tQ-vHMJhpQwhptRxn5GTWHgnRqPmCDbg8soS4r4f460GeSB8q9KNtHa01mO2lXw0IvpmWOU8wczMHj64rSfgcVBuPfuBWD_7iM&__tn__=*NK-R)
) عادي

\-

الكلام دا فين - في مساحة إيه - في مساحة الشغل - ولّا
تظبيط الشغل ؟!

في مساحة الجسم - ولّا العقل ؟!

الكمّ - ولّا الكيف ؟!

\-

لمّا كان مجمّد الفلوس في أصول عشان يحسّ بالأمان - الشعور دا
فين - في الشغل ؟!!!

لأ طبعا - دا مش من ضمن شغله - دا من ضمن عقله وفكره
وقناعاته

\-

عشان كده في سلسلة مفاهيم مهمّة في البيزنس - عاطيين نفسنا
سنة كاملة نتكلّم فيها عن طرق تفكير الناس أصلا - عن القناعات الصحيحة اللي
لازم الإنسان يعتقدها الأوّل قبل ما يعمل بيزنس

\-

وقتها هتلاقي المجهود القليل - ليه نتائج كبيرة

\-

النتيجة هي محصّلة القوّة في الاتّجاه

لو قوّتك 9 - واتّجاهك 3 - هتكون النتيجة 27

لو قوّتك 8 - واتّجاهك 5 - هتكون النتيجة 40

لو قوّتك 7 - واتّجاهك 9 - هتكون النتيجة 63

\-

فكلّ الناس بتفكّر في زيادة القوّة - مش تصحيح الاتّجاه
!!

في الشغل - مش في تظبيط الشغل

\-

في الصورة /

\-

طفلين بيحاولوا يحرّكوا الصندوق بنفس القوّة

اللي بيشدّ - اتّجاه قوّته بيقلّل احتكاك الصندوق
بالأرض

اللي بيزقّ - اتّجاه قوّته بيزوّد احتكاك الصندوق بالأرض -
بيصعّب على نفسه المهمّة

\-

العبرة في الاتّجاه أكتر من القوّة نفسها

\-

[<u>\#العبرة\_في\_تظبيط\_الشغل</u>](https://www.facebook.com/hashtag/%D8%A7%D9%84%D8%B9%D8%A8%D8%B1%D8%A9_%D9%81%D9%8A_%D8%AA%D8%B8%D8%A8%D9%8A%D8%B7_%D8%A7%D9%84%D8%B4%D8%BA%D9%84?__eep__=6&__cft__%5b0%5d=AZUq7yMbBXPNsQMU78TDZy8YJK3QFcesfwwyjy7c2fxV9wQdwJY5dvJXPHt48tnQ2DFxhKMSyKy6NHxZRw3JPQMLy3GQlnw62tQ-vHMJhpQwhptRxn5GTWHgnRqPmCDbg8soS4r4f460GeSB8q9KNtHa01mO2lXw0IvpmWOU8wczMHj64rSfgcVBuPfuBWD_7iM&__tn__=*NK-R)
