---
layout: post
title: "الاقتصاد الإسلاميّ"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


هل فيه حاجة اسمها ( اقتصاد إسلامي ) ؟

الإجابة باختصار ( لأ )

.

الإجابة ببعض التفصيل

الأمور الحياتية الدنيوية كلها تخضع لقول الرسول صلى الله
عليه وسلم ( أنتم أعلم بأمور دنياكم )

وتدور في إطار أن ( الأصل في الأشياء الإباحة )

وتدور في قاعدة ( لا ضرر ولا ضرار )

.

فالاقتصاد أمر دنيوي الأصل في كل معاملاته الإباحة

جاء الإسلام فحرم ١ ٪ من هذه المعاملات

حرم الربا

حرم الغش

حرم النجش

وغيرها من الأمور المحرمة القليلة جدا

تجنب هذه المحرمات . واعمل اقتصاد للصبح

.

زي الأكل والشرب

ممنوع الخنزير

ممنوع الخمر

ممنوع الإسراف

بعد كده كل واشرب زي ما إنتا عاوز

.

زي ملابس المرأة

ممنوع تكشف

ممنوع توصف

ممنوع تشف

بعد كده تلبس براحتها

.

وهكذا حال الإسلام في كل الأمور الحياتية

الإسلام يترك لك الكون كله مباحا

ويضع لافتة على حقل الألغام مكتوب عليها ( ممنوع
الاقتراب )

فهل يعتبر هذا ( تقييدا للحريات ) ؟!!!

.

اللي يقول لك هوا انتوا بتحرموا كل حاجة

قول له ( بالعكس . إحنا بنحلل كل حاجة )

.

ودا مش هزار . فعلا الإسلام بيحلل كل حاجة . ويحرم ١ ٪ فقط
من الحاجات

لو انتا قافش ع ال ١ ٪ ده وعاوز تحلله . انسى . هيفضل حرام
طول الزمن . وهيفضل طول الزمن فيه ناس غلسة زي حالاتي كده يطلعوا يقولوا لك
دا حرام

عشان ما تروحش يوم القيامة وتظن إنك هتعرف تعتذر بجهلك
وتقول ما كنتش اعرف

احنا دورنا نضرب لك العذر ده يوم القيامة . عشان تدخل
النار رسمي

.

اللي يقول لك انتوا بتحرموا كل حاجة . قول له ( إحنا بنحرم
كل حاجة حرام )

.

نرجع للاقتصاد

ما فيش حاجة اسمها اقتصاد إسلامي

ولا زراعة إسلامية

ولا صناعة إسلامية

.

إعمل كل حاجة في الاقتصاد بدون ربا

إعمل كل حاجة في الزراعة بس ما تزرعش أفيون

إعمل كل حاجة في الصناعة بس ما تصنعش خمور

.

إعمل كده وما تسميهوش إسلامي

المهم تعمل
