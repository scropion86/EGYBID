---
layout: post
title: "عوامل اختيار المشروع الجيّد.md"
date:   2024-07-21T00:00:01+03:00
author: "Mahmoud"
category: "1 - مفاهيم مهمّة في البيزنس"
---
بضيف بيانات شركة لقاعدة بيانات الشركات عندي - شركة اسمها
ألتون كايا - بتعمل بطاطس نصف مقليّة - عدّيت جنبها في بورسعيد - فقلت أضيفها
لبيان مصانع شركات البطاطس نصف المقليّة عندي

\-

بحثت عنها - لقيتها في الأساس شركة تركيّة متعدّدة
الاستثمارات

لكن المهمّ فين بقى !!

\-

المهمّ هو في الاستثمارات اللي الشركة دي شغّالة فيها
!!

الناس دي لو كانوا سألوني نشتغل في في إيه - كنت هقول لهم
على المجالات دي تحديدا !!

فقلت أكتب البوست ده عشان يجاوب على السؤال المتكرر بتاع
إيه هيّا أفضل مشاريع

\-

أفضل مشاريع في وجهة نظري هيّا اللي بيتوفّر فيها
شروط

منها على سبيل المثال - الإجباريّة - الاستهلاكيّة -
العموميّة - التوسّع - العمق - الخامات المحلّيّة - قابليّة التصدير

\-

يعني إيه الكلام ده

\-

يعني

\-

أوّلا /

\-

[<u>\#الإجباريّة</u>](https://www.facebook.com/hashtag/%D8%A7%D9%84%D8%A5%D8%AC%D8%A8%D8%A7%D8%B1%D9%8A%D9%91%D8%A9?__eep__=6&__cft__%5b0%5d=AZWPYDK-N998WYizfWU8smOainx2AqTIYxqdFDtiCKrWUOSlPoCOw37D0MWnXtAJMXLNXLTr6okh8MNRWm-qVhPWPxcNWm3E1WePypuHN7IQJv1IGWVWf49EGVFznxyOW9aLg5OqfsgLS3-XB8Z0PNao1QaesE1qDIBK1fEY1mViMc6akSlaZR2AVsTDcRQMxTrZEXBRMhhC4kIkqZtPXIXP&__tn__=*NK-R)

\-

يعني المنتج ده الناس بتشتريه لإنّه يمثّل احتياج ليهم - مش
رفاهيّة ولا كماليّات - ولا يقدروا يستغنوا عنّه

\-

الأمثلة الأشهر في ده هي - الأدوية - المستلزمات الطبّيّة -
الأغذية ( خصوصا الأغذية الأساسيّة )

والأغذية الأساسيّة هي الأغذية اللي مش بتتاكل مباشرة - زيّ
الزيت - الصلصة - الرزّ - البقوليّات - السكّر - دي لازم تدخل في أكلة تانية
عشان تبقى أكل - فدي أكثر إجباريّة عن الأغذية اللي بتتّاكل مباشرة زيّ
البسكويت مثلا

\-

وطبعا الشرط ده يطرد من القايمة بتاعتنا الأغذية
الرفاهيّة - زيّ الحلويّات مثلا - أو العصائر

\-

ثانيا /

\-

[<u>\#الاستهلاكيّة</u>](https://www.facebook.com/hashtag/%D8%A7%D9%84%D8%A7%D8%B3%D8%AA%D9%87%D9%84%D8%A7%D9%83%D9%8A%D9%91%D8%A9?__eep__=6&__cft__%5b0%5d=AZWPYDK-N998WYizfWU8smOainx2AqTIYxqdFDtiCKrWUOSlPoCOw37D0MWnXtAJMXLNXLTr6okh8MNRWm-qVhPWPxcNWm3E1WePypuHN7IQJv1IGWVWf49EGVFznxyOW9aLg5OqfsgLS3-XB8Z0PNao1QaesE1qDIBK1fEY1mViMc6akSlaZR2AVsTDcRQMxTrZEXBRMhhC4kIkqZtPXIXP&__tn__=*NK-R)

\-

الاستهلاكيّة يعني المنتج بمجرّد ما يستخدم - بيتبدّد

\-

الأغذية طبعا مثال واضح جدّا - رغم إنّك ممكن ما تنتبهش لصفة
الاستهلاكيّة اللي فيه !

\-

لكن عندك أمثلة كتير على الاستهلاكيّة زيّ مثلا الملابس
الطبّيّة المستهلكة - المستلزمات الطبّيّة زيّ الحقن مثلا - المناديل - حفّاظات
الأطفال وكبار السنّ والفوط الصحّيّة للنساء

\-

في السيّارات مثلا عندك الفلتر مستهلك - لكن السيور معمّرة
بشكل أكبر

تيل الفرامل مستهلك - البوجيهات

\-

الأطباق الورق والثيرموفورم مستهلكة - لكن أطباق الصينيّ
معمّرة

برانيك الفاكهة المخصّصة للتصدير مستهلكة - لكن برانيك
الحقل معمّرة

\-

كلّ حاجة بتخلص أو تترمى أو تتبدّد بمجرّد استخدامها لمرّة
واحدة هي أفضل من الحاجات المعمّرة

\-

ثالثا /

\-

[<u>\#العموميّة</u>](https://www.facebook.com/hashtag/%D8%A7%D9%84%D8%B9%D9%85%D9%88%D9%85%D9%8A%D9%91%D8%A9?__eep__=6&__cft__%5b0%5d=AZWPYDK-N998WYizfWU8smOainx2AqTIYxqdFDtiCKrWUOSlPoCOw37D0MWnXtAJMXLNXLTr6okh8MNRWm-qVhPWPxcNWm3E1WePypuHN7IQJv1IGWVWf49EGVFznxyOW9aLg5OqfsgLS3-XB8Z0PNao1QaesE1qDIBK1fEY1mViMc6akSlaZR2AVsTDcRQMxTrZEXBRMhhC4kIkqZtPXIXP&__tn__=*NK-R)

\-

كلّ ما المنتج يكون بيستخدمه كلّ الناس - كلّ ما يكون
أفضل

\-

فعندك الأغذية طبعا

قطع غيار السيّارات طبعا - يعني كلّ من عنده عربيّة بيحتاج
لها قطع غيار

ومصر فيها أكتر من 10 مليون مركبة - يعني دول لو بشر كانوا
بقوا دولة - فما تقولش إنّ مستلزمات السيّارات تخصّ فئة خاصّة - فئة خاصّة عددها
أكبر من 10 مليون ؟!

الفئة الخاصّة يعني مثلا الرياضيّين - أو الناس اللي بتاكل
أكل صحّيّ

\-

رابعا /

\-

[<u>\#التوسّع</u>](https://www.facebook.com/hashtag/%D8%A7%D9%84%D8%AA%D9%88%D8%B3%D9%91%D8%B9?__eep__=6&__cft__%5b0%5d=AZWPYDK-N998WYizfWU8smOainx2AqTIYxqdFDtiCKrWUOSlPoCOw37D0MWnXtAJMXLNXLTr6okh8MNRWm-qVhPWPxcNWm3E1WePypuHN7IQJv1IGWVWf49EGVFznxyOW9aLg5OqfsgLS3-XB8Z0PNao1QaesE1qDIBK1fEY1mViMc6akSlaZR2AVsTDcRQMxTrZEXBRMhhC4kIkqZtPXIXP&__tn__=*NK-R)

\-

شرط مهم جدّا في النشاط الي هتبدأه النهارده - إنّك لو حبّيت
تضاعفه 10 مرّات - أو 100 مرّة - يكون قابل لده

لإنّك بتبقى وانتا باديء حلمك بسّ تبيع بمليون جنيه في
السنة - ممكن تنجح يا أخي - وتبيع بالمليون - ليه مفترض إنّ ده صعب

تيجي تاني سنة عاوز تبيع ب 2 مليون - فتبيع ب 2
مليون

تيجي بعد 5 سنين عاوز تبيع ب 10 مليون - تلاقي السوق ما
يستحملش أكتر من كده !! فما بالك لو عاوز تبيع ب 100 مليون

\-

خامسا /

\-

[<u>\#العمق</u>](https://www.facebook.com/hashtag/%D8%A7%D9%84%D8%B9%D9%85%D9%82?__eep__=6&__cft__%5b0%5d=AZWPYDK-N998WYizfWU8smOainx2AqTIYxqdFDtiCKrWUOSlPoCOw37D0MWnXtAJMXLNXLTr6okh8MNRWm-qVhPWPxcNWm3E1WePypuHN7IQJv1IGWVWf49EGVFznxyOW9aLg5OqfsgLS3-XB8Z0PNao1QaesE1qDIBK1fEY1mViMc6akSlaZR2AVsTDcRQMxTrZEXBRMhhC4kIkqZtPXIXP&__tn__=*NK-R)

\-

شرط مهمّ جدّا في المشروع اللي عاوز تبدأه النهارده - إنّه
يكون ليه نشاط تاني بيغذّيه تقدر ترجع له لمّا تحبّ تكبر ( لو عاوز تعمل تكامل
خلفيّ يعني )

\-

فلو انتا النهارده مثلا بتعمل تعبئة أرز - وكبرت - تقدر
ترجع للخلف وتعمل مضرب أرز

لو بتوزّع دقيق - ممكن ترجع للخلف وتعمل تعبئة دقيق -
وبعدين تكبر أكبر - فترجع للخلف وتعمل مطحن

وممكن تكبر أكتر - فترجع للخلف وتبقى مستورد قمح

كبرت أكتر وأكتر - ممكن تستثمر في زراعة القمح بمساحات
كبيرة في مصر أو الخارج

\-

للأسف الناس بتبقى بادئة المشروع - ومتخيّلة إنّها هتفشل -
فلمّا بتنجح - بتبقى مش عارفة تعمل إيه - هههههههههه

وأنا اتكلّمت عن الموقف ده في بوست طويل قبل كده

\-

فالعمق دا مهمّ جدّا - إنّك كلّ ما تحبّ ترجع للخلف - تلاقي
مساحة ترجع فيها

لكن فيه أنشطة لو كبرت فيها - هتيجي ترجع للخلف - تلاقي
نفسك مش قادر تكبر أكتر من كده ( ع الأقلّ في بلدك )

هتلاقي ضهرك للحيطة

\-

زيّ مثلا توزيع زيوت السيّارات - هترجع للخلف تعمل إيه -
شركة بترول ؟!

زيّ توزيع الزجاج - هترجع للخلف تعمل إيه ؟! مصنع زجاج - دا
محتاج مليارات

\-

زيّ مثلا تعبئة السكّر - هترجع للخلف تعمل إيه ؟!

مصنع السكّر دا استثمار دولة - لكن مضرب الأرز ممكن تعمله
عادي

\-

طبعا كنشاط تعبئة موادّ غذائيّة لازم هتعبّي وتتاجر في كلّ
البنود دي - لكن تبقى عارف إنّ المنتج العميق منهم هوّا الأرز - أو
الدقيق

\-

سادسا /

\-

[<u>\#الخامات_المحلّيّة</u>](https://www.facebook.com/hashtag/%D8%A7%D9%84%D8%AE%D8%A7%D9%85%D8%A7%D8%AA_%D8%A7%D9%84%D9%85%D8%AD%D9%84%D9%91%D9%8A%D9%91%D8%A9?__eep__=6&__cft__%5b0%5d=AZWPYDK-N998WYizfWU8smOainx2AqTIYxqdFDtiCKrWUOSlPoCOw37D0MWnXtAJMXLNXLTr6okh8MNRWm-qVhPWPxcNWm3E1WePypuHN7IQJv1IGWVWf49EGVFznxyOW9aLg5OqfsgLS3-XB8Z0PNao1QaesE1qDIBK1fEY1mViMc6akSlaZR2AVsTDcRQMxTrZEXBRMhhC4kIkqZtPXIXP&__tn__=*NK-R)

\-

أعتقد حضرتك مش محتاج أشرح لك المعاناة اللي بيعانيها حدّ
شغّال على منتج خاماته نسبة كبيرة منها مستوردة

\-

مش بنقول إنّه لازم الخام يكون محلّيّ بنسبة 100 %

أكيد كلّ منتج عنده خلطة ما بين الخامات المحلّيّة والخامات
المستوردة - لكن لمّا يكون الخلطة دي مايلة أكبر للخامات المحلّيّة - يبقى
أفضل بكتير

\-

واحد بيعمل صلصة مثلا - مدخلاته هيّا الطماطم فقط - فما
تجيش تقول لي دا غطا البرطمان مستورد

ماشي - بسّ هوّا مش زيّ حدّ بيعبّي بقوليّات مثلا - لإنّ
البقوليّات الخامة الأساسيّة فيها مستوردة

\-

مطحن القمح معظم مدخلاته مستوردة - لكن مضرب الأرز تقريبا
كلّ خاماته محلّيّة

الأعلاف مثلا معظم مدخلاتها مستوردة

وإن كان القمح وخامات الأعلاف تحديدا ليهم وضع خاصّ - لإنّ
الدولة بتكفل استيرادهم بشكل ما

\-

بالمناسبة - من أسبوعين لمّا الدولارات وصلت - هتلاقي
الدولة بدأت تفرج عن منتجات معيّنة الأوّل

الخبر ده كان فيه إشارة للي عاوز يعمل مشروع - بسّ مين يقرا
اللي بين السطور - ههههههههه

\-

فأنا مش بقول لك إنّ المنتج الي فيه مدخلات مستوردة مرفوض -
لكن بقول لك بصّ على النسب بين المدخلات المحلّيّة والمستوردة

إنتا عندك نسبة 90 مقابل 10 مثلا في الصلصة - ممكن 100
مقابل صفر مثلا في الأرز

لكن في الشاي مثلا - فكلّ المدخلات مستوردة - كذلك
القهوة

\-

سابعا /

\-

[<u>\#قابليّة_التصدير</u>](https://www.facebook.com/hashtag/%D9%82%D8%A7%D8%A8%D9%84%D9%8A%D9%91%D8%A9_%D8%A7%D9%84%D8%AA%D8%B5%D8%AF%D9%8A%D8%B1?__eep__=6&__cft__%5b0%5d=AZWPYDK-N998WYizfWU8smOainx2AqTIYxqdFDtiCKrWUOSlPoCOw37D0MWnXtAJMXLNXLTr6okh8MNRWm-qVhPWPxcNWm3E1WePypuHN7IQJv1IGWVWf49EGVFznxyOW9aLg5OqfsgLS3-XB8Z0PNao1QaesE1qDIBK1fEY1mViMc6akSlaZR2AVsTDcRQMxTrZEXBRMhhC4kIkqZtPXIXP&__tn__=*NK-R)

\-

طبعا اللي بيصدّر دا سلطان زمانه

عندك منتجات زيّ الموالح - الفواكه - الفراولة ( الفريشّ
والمجمّدة ) - البصل - البطاطس نصف المقليّة - الصلصة

دي المنتجات اللي بتروح شمالا - اللي بنصدّرها للدول
المتقدّمة

\-

وعندك المنتجات اللي بتروح جنوبا - زيّ الصناعات الهندسيّة -
اللي محتاجاها الدول الأقلّ تقدّما منّنا

زيّ الأدوات الكهربائيّة مثلا - دي مش هتصدّرها لأوروبّا - لكنّ
ممكن تصدّرها لأفريقيا

المستلزمات الطبّيّة

الصناعات الهندسيّة زيّ الأحواض مثلا - المحابس - خلّاطات
المياه

\-

الملابس بتتصدّر لأمريكا مثلا - دي من المنتجات تبع
التقسيمة الأولى - يعني الحاجات البسيطة اللي بتتصدّر للدول المتقدّمة (
لإنّهم خلاص بقوا بيتكبّروا يشتغلوا فيها )

\-

وطبعا يا سلام لو جمعت البند سادسا مع سابعا - فبقت
مدخلاتك محلّيّة - والتصدير متاح

زيّ الموالح مثلا والصلصة

\-

لكن الحوض مثلا مدخلاته ستانلس - وده مستورد بنسبة 100 %
تقريبا - لكنّه قابل للتصدير ( وللتصدير لأوروبّا كمان لو تحبّ )

فهيّا معادلة ومدخلاتها كتير - وانتا بقى احتار
واختار

\-

طبعا كلّ ما سبق على سبيل المثال وليس الحصر

\-

بصّ بقى على اختيارات شركة ألتون كايا

نسيت انتا طبعا - ههههههههههه

\-

بصّ كده الشركة دي شغّالة في إيه - وإيه الصفات اللي تنطبق
على المنتجات دي

\-

أرز \> إجباريّة - استهلاكيّة -
عموميّة - توسّع - عمق - خام محلّيّ - تصدير

منتجات غذائيّة عموما \> معظم ما
سبق

أغذية مجمّدة \> دي مناسبة جدّا
للتصدير - مع كلّ ما سبق

حفّاظات أطفال وكبار سنّ وفوط صحّيّة للنساء \>
كلّ ما سبق تقريبا

بقوليّات - فواكه \> كلّ ما سبق
تقريبا

حليب أطفال \> إجباريّة -
استهلاكيّة - تصدير

\-

أخيرا /

ملحوظة

صدّقني المكسب الكبير في الشغل التقليديّ - مش شعوذة
الأفكار

المكسب الحقيقيّ بييجي إنّك تعمل الشغل التقليديّ - بسّ تعمله
صحّ - وتصبر عليه

لكن اللي عاوز فكرة مطرقعة ده عاوز مكسب سريع

\-

وللأسف موضوع المكسب السريع ده مش متاح - إحنا بسّ يا ريت
نعرف نعمل مكسب بطيء

\-

المكسب السريع ده ممكن تسمع عنّه في الحكايات فقط - وفي قصص
النجاح الغريبة - اللي للأسف رغم إنّها نادرة - ومش هيّا النموذج - لكن للأسف
طبيعة الإعلام والشو بتركّز دايما على الشيء الغريب - لإنّ الشيء الغريب
بيلفت الانتباه - والإعلام يهمّه انتباهك - مش مصلحتك

لكن لو هتدوّر على مصلحتك - فمصلحتك ف الشغل التقليديّ
المتعب البطيء المملّ اللي محتاج مجهود وصبر

\-

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWPYDK-N998WYizfWU8smOainx2AqTIYxqdFDtiCKrWUOSlPoCOw37D0MWnXtAJMXLNXLTr6okh8MNRWm-qVhPWPxcNWm3E1WePypuHN7IQJv1IGWVWf49EGVFznxyOW9aLg5OqfsgLS3-XB8Z0PNao1QaesE1qDIBK1fEY1mViMc6akSlaZR2AVsTDcRQMxTrZEXBRMhhC4kIkqZtPXIXP&__tn__=*NK-R)
