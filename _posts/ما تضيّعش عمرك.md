---
layout: post
title: "ما تضيّعش عمرك.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
ما تضيعش عمرك

يا تعيش هنا . يا تعيش هناك

لكن ما تعملش زي العقربة اللي بتحمل أولادها فوق ظهرها .
وبتكون أول وجبة ليهم في حياتهم هي
[<u>\#جسم_أمهم</u>](https://www.facebook.com/hashtag/%D8%AC%D8%B3%D9%85_%D8%A3%D9%85%D9%87%D9%85?__eep__=6&__cft__%5b0%5d=AZVNdyPmebtWBXPZ-1u_wcYLKzptJxmMynKIzBdHBsLTNzrN-haF5bTBCQutT4VIhE6m4q2kepxcQj-uksMuhmwoUCV7qPyBM3VxhrlyKMHITWz_2zAZQTypd8mvZk-Z3xCrxrTUUgtQVfmCxOyGRlqjz4B3cYDGjnVCqq86kKtzYW8_Y5zVqNCwYJYt8-0UB9k&__tn__=*NK-R)

.

ما تعملش زي اللي بيشيل قضية بدل حد . ويتحبس . نظير إن
ولاده ياخدوا مبلغ مالي

.

ولادك ما يستاهلوش ده . وما يستحقوش ده

ولا انتا ملزم تجاههم بده

.

قال تعالى

لِيُنفِقْ ذُو سَعَةٍ مِّن سَعَتِهِ ۖ وَمَن قُدِرَ عَلَيْهِ رِزْقُهُ فَلْيُنفِقْ مِمَّا آتَاهُ
اللَّهُ ۚ لَا يُكَلِّفُ اللَّهُ نَفْسًا إِلَّا مَا آتَاهَا

.

فانتا مطالب بالإنفاق على قدر طاقتك فقط

.

وبعدين مين قال لك إن رسالتك في الحياة هي الإنفاق على
أولادك أصلا ؟!

.

تخيل . ولله المثل الأعلى . إن شركتك بعتتك مأمورية في
السودان . لفتح فرع للشركة هناك

.

رحت انتا نسيت المأمورية . واتجوزت . وخلفت . وصرفت على
أولادك . وعلمتهم . وكبرتهم . لحد ما بقوا أحسن ناس في السودان

.

وبعدين قلت ( أنا كده أديت رسالتي في السودان )

ومنتظر الشركة تكافأك بقى بعد ما ترجع مصر !!

.

آهو ده اللي الناس بيعملوه مع ربنا سبحانه وتعالى

ربنا سبحانه وتعالى خلقنا لعبادته فقط

هيا دي رسالتنا في الحياة

.

قمنا احنا اخترعنا رسالة من خيالنا كده . إننا جايين
الحياة نخلف ونصرف على عيالنا

ومنتظرين إن ربنا سبحانه وتعالى هيدخلنا الجنة عشان ولادنا
بقوا ملو هدومهم !!!

.

جبتها منين الرسالة دي ؟!

مين اللي حملك بالرسالة دي ؟!!

في آية كام من سورة إيه . ولا في حديث إيه ؟!

.

الأنكت من كده . إن ولادك بقول لك ما يستاهلوش تضيع نفسك
عشانهم أصلا

وكلهم لما يكبروا هيشوفوا مصلحتهم وينسوك

زي ما انتا نسيت ابوك وامك

.

ولا انتا سايب بيتك ومراتك وولادك دلوقتي . وواقف شايل
لابوك وامك هواية من ريش النعام . وبتنش عليهم من الحر دلوقتي

يا هجاص

يا واد انتا يا بتاع الألالولو

.

موضوع اختراع رسالة في الحياة ده . هو من خدائع الشيطان
للإنسان

.

ما هو الإنسان ما يقدرش يعيش في الحياة من غير هدف

لو الشيطان سابك . ممكن تشتغل على الهدف الحقيقي

.

وما يقدرش يقول لك ما فيش هدف !!

.

فيعمل إيه ؟!

يقوم ملبسك في هدف وهمي

لحد ما تكبر وولادك يبقوا دكاترة ومهندسين . وتموت .
فالشيطان يضحك ويقول ( وادي حمار كمان خلصنا منه )

.

مش بقول لك ارمي ولادك في الشارع . لكن بقول لك . انتبه
لمهمتك الحقيقية

.

ووازن بين الأمور . إنتا محتاج تحقق مهامك الأصلية في
الحياة

ومطالب بردو بالإنفاق على أولادك بالمعروف

مش تحرق نفسك عشان تعيشهم في قصور يعني

.

إنتا مش مطالب أبدا بالتضحية بحياتك من أجل حيواتهم

وييجوا هما يضحوا بحيواتهم من أجل أبنائهم

ويستمر هذا الزحف المقدس للبهائم كده . كلهم ما بيعيشوش
حيواتهم . لا هما مع ولادهم . ولا ولادهم مع ولادهم . والشيطان واقف مبسوط
منكم قوي
