---
layout: post
title: "مغالطة سنغافورة.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#سنغافورة</u>](https://www.facebook.com/hashtag/%D8%B3%D9%86%D8%BA%D8%A7%D9%81%D9%88%D8%B1%D8%A9?__eep__=6&__cft__%5b0%5d=AZX-GfvKZzC0Q_sO3ZfoLizNVAudVJ6QGrZWQXUzUxsRLU6I8ppSev87HxOOc2yKcpsAZAep6NzkfheNRKWwSHMiQP7nRo5PAEGG6YkE_U24Tk67G258WLC-MS0DuF_KpLdR3vXoXxgtHrL3O9t2f8ftTbQ7l0sxwBYDmSzFGGmNba2ZV_JGkofwaPagLRezLLWDSf2_1DHtPvLHxU21k0yx&__tn__=*NK-R)

\-

لمّا بقول إنّ مصر دولة معدمة الموارد - بيطلع لك بعض الناس
يقولوا لك - ما عندك سنغافورة اهي - شوف عملوا إيه - موووعجيزاااااه
اقتصاديّة

\-

الحقيقة إنّها ولا معجزة ولا حاجة - ولا يعرفوا حاجة في
الإعجاز

\-

مجلس إدارة العالم بعد ما كسب الحرب العالميّة التانية -
قعد مسك الخريطة ورسمها بمزاجه - حاجة كده زيّ سايكس بيكو - بسّ أحدث
شويّة

\-

فقال لك اليابان وألمانيا دول عيال حلوة وبتوع ميكانيكا -
إنتوا تشتغلوا لنا ف العربيّات

\-

كوريا الجنوبيّة دي خدناها قصاد إنّ روسيا خدت كوريا
الشماليّة - يلّا يا ولاد اعملوا لنا عربيّات بردو - وسفن - وموبايلات بعد
كده - بالكيد في روسيا - ونشوف كوريا الشماليّة بتاعتهم هيوصّلوها
لإيه

\-

الخليج دا فيه بترول - لا دا تبعي بقى - ما حدش يحتلّ الدول
دي

العراق لمّا فكّرت تحتلّ الكويت - أمريكا اللي وقفت
لها

\-

قناة السويس دي تلزمنا في التجارة الدوليّة - يبقى ما حدّش
يحتلّها

بريطانيا وفرنسا لمّا احتلّوا القناة في العدوان الثلاثيّ -
أمريكا وروسيا أنذروهم بالنوويّ - فانسحبوا

قمنا احنا عملنا أغاني نقول فيها إنّ عبد الناصر كشّم
للانجليز والفرنساويّين فخافوا منّه ومشيوا

\-

العالم تحوّل وقتها من ( مناطق احتلال ) ل ( مناطق
نفوذ )

\-

فالتقسيمة دي هي تقسيمة مجلس إدارة العالم - والنجاحات
الصناعيّة أو التجاريّة اللي حصلت فيها حصلت نتيجة لإنّ مجلس إدارة العالم كان
بيشغّل الدول دي في الشغلانات دي

\-

واحد بيقول لي ما اليابان ما كانش عندها موارد قبل الحرب
العالميّة التانية - وكانت ناجحة عادي

\-

أيوه وكسبت في الحرب العالميّة التانية ؟

لأ

طاب ما تقعد ساكت

\-

ما هي خسرت عشان ما كانش عندها موارد تعمل بيها سلاح - ولا
كان عندها عدد جنود كافي يواجه طوافين جنود الحلفاء

\-

إحنا هنضحك على بعض - هتنجح من غير موارد إزّاي - هتضرب
الأرض تطلّع بطّيخ

حتّى البطّيخ دا موارد أصلا

\-

ما هي اليابان ناجحة دلوقتي من غير موارد

لأ

اليابان ناجحة عشان مجلس إدارة العالم مشغّلها عنده في
الحاجات اللي العالم محتاجها منّها - مش عشان همّا عباقرة ولا حاجة

\-

بكره الصبح لو مجلس إدارة العالم عاوز يكسّر ركب اليابان دي
هيطلّع لهم هاساشيرو سوكوموتو يقول لهم إنّ الشعب الياباني عانى من آثار
الفساد في الجيش اليابانيّ - وقد قرّر الجيش اليابانيّ إنّه ينكز اليابان من
الفساد والرشوة والديموقراطيّة والمحسوبيّة - ولفّي بينا يا دونيا بقى

\-

الشعوب عايشة في ميّة البتنجان - ومتهيّأ لهم إنّ العالم ده
شغّال كده لوحده - أصلها عزبة هيّا

\-

إنتا لو كنت انتصرت في الحرب العالميّة التانية - كنت هتجمع
شعوب العالم وتقول لهم ( يلا يا ولاد اللي نفسه ف حاجة ياخدها . جوايز
للشوطار الشوطار الشوطار ) ؟!

\-

ولّا كنت هتجيب كلّ شعب منهم تشغّله في شغلانة انتا محتاجها
؟!

\-

لأ طبعا

\-

لأ طبعا إيه ؟!

\-

لأ طبعا أكيد

\-

تمام - هوّا فعلا

\-

فمجلس إدارة العالم قسّم العالم لمساحات وظيفيّة - سمّاها
دول

\-

فييتنام دي تعمل لنا شباشب

كوبا تعمل لنا سيجار

بنجلاديش تعمل لنا هدوم

الصين والهند - ناخد واحدة منهم نعملها مصنع - فخدوا
الصين - فالهند وقعت من قعر الكوكب

سويسرا دي تبقى خزنة العالم

\-

طب عاوزين مناطق ندير منها أشغال الشركات العالميّة

بريطانيا خدت هونج كونج من الصين وعملتها مدينة نصر
بتاعتها هناك

العالم خد سنغافورة - بعد كده خد دبيّ

\-

طاب عاوزين بورسعيد للعالم - فخدوا بنما

فتيجي الشركة من دول يابانيّة ولّا أمريكيّة عندها سفن شحن
كبيرة - تقوم مسجّلاها في بنما - بينما شركة الإدارة فقط هيّا اللي يابانيّة
أو أمريكيّة

\-

طاب والضرايب - فعملوا حتّت كده في العالم تعتبر ورا مصنع
الكراسي بتاع الضرايب - بيسمّوها الملاذات الضريبيّة الآمنة - أو جنّة
الضرائب - زيّ جزر العذراء مثلا

\-

فتبقى الشركة بتعمل مليارات الدولارات في أمريكا - بينما
ما بتدفعش ضرايب !

ليه - لإنّها خلاص دفعت ضرايبها في دولتها الأمّ

مش هيّا شركة أمريكيّة

هوّا انا ما قلتلكش - ما اللي في أمريكا ده يا دوب فرع
الشركة - إنّما المقرّ الرئيسيّ للشركة الي بيدفع الضرايب عن الشركة كلّها
موجود في جزء العذراء

وهمّا دفعوا الضرايب هناك خلاص

\-

وطبعا ما ينفعش ندفع الضرايب في دولتين - دا يبقى ازدواج
ضريبيّ - ورشوة

ولّا انتوا عاوزين العالم ياكل وشّنا ويقولوا أمريكا ما
فيهاش حرّية وديموقراطيّة

\-

يقوم بعد دا كلّه - يجيلك مواطن اصمر من دول العالم
التالت - يقول لك ( ما تشوف سنغافورة )

بصّ ع المعجزة الآسيويّة والنمور البرجوازيّة

وفرّج ع الحلاوة حلاوة

\-

معجزة إيه يا عمّ بسّ الله يهديك

\-

فخلاصة الموضوع

إحنا دول ما عندهاش موارد - عشان كده مجلس إدارة العالم مش
مركّز معانا - فمش عاطينا حتّة من التورتة

عاوزين ناخد حتّة من التورتة - يبقى نقول لهم أنا مستعدّ
اتباس حضرتك

عندي أرض - وعندي عيال شباب تعجبك

أنا الواد وحيد ابني عليه مسكة خرطوم - عنب - هيشرّفك ف
البيت الابيض

\-

إيه ده - انتا عاوزنا نشتغل عبيد عند الغرب

شوف اللي بقول له انتصروا في الحرب - يقول لي نبقى
عبيد

أمّال اللي بيتهزم في الحرب بيبقى إيه - سوبر مان

\-

[<u>\#ولا_بوصّ\_على_الحلاوة_حلاوة</u>](https://www.facebook.com/hashtag/%D9%88%D9%84%D8%A7_%D8%A8%D9%88%D8%B5%D9%91_%D8%B9%D9%84%D9%89_%D8%A7%D9%84%D8%AD%D9%84%D8%A7%D9%88%D8%A9_%D8%AD%D9%84%D8%A7%D9%88%D8%A9?__eep__=6&__cft__%5b0%5d=AZX-GfvKZzC0Q_sO3ZfoLizNVAudVJ6QGrZWQXUzUxsRLU6I8ppSev87HxOOc2yKcpsAZAep6NzkfheNRKWwSHMiQP7nRo5PAEGG6YkE_U24Tk67G258WLC-MS0DuF_KpLdR3vXoXxgtHrL3O9t2f8ftTbQ7l0sxwBYDmSzFGGmNba2ZV_JGkofwaPagLRezLLWDSf2_1DHtPvLHxU21k0yx&__tn__=*NK-R)

[<u>\#دي_بلدي_ونجاوة_نجاوة</u>](https://www.facebook.com/hashtag/%D8%AF%D9%8A_%D8%A8%D9%84%D8%AF%D9%8A_%D9%88%D9%86%D8%AC%D8%A7%D9%88%D8%A9_%D9%86%D8%AC%D8%A7%D9%88%D8%A9?__eep__=6&__cft__%5b0%5d=AZX-GfvKZzC0Q_sO3ZfoLizNVAudVJ6QGrZWQXUzUxsRLU6I8ppSev87HxOOc2yKcpsAZAep6NzkfheNRKWwSHMiQP7nRo5PAEGG6YkE_U24Tk67G258WLC-MS0DuF_KpLdR3vXoXxgtHrL3O9t2f8ftTbQ7l0sxwBYDmSzFGGmNba2ZV_JGkofwaPagLRezLLWDSf2_1DHtPvLHxU21k0yx&__tn__=*NK-R)

\-

[<u>\#تعالى_دوج_يا_حلو_ما_لدي</u>](https://www.facebook.com/hashtag/%D8%AA%D8%B9%D8%A7%D9%84%D9%89_%D8%AF%D9%88%D8%AC_%D9%8A%D8%A7_%D8%AD%D9%84%D9%88_%D9%85%D8%A7_%D9%84%D8%AF%D9%8A?__eep__=6&__cft__%5b0%5d=AZX-GfvKZzC0Q_sO3ZfoLizNVAudVJ6QGrZWQXUzUxsRLU6I8ppSev87HxOOc2yKcpsAZAep6NzkfheNRKWwSHMiQP7nRo5PAEGG6YkE_U24Tk67G258WLC-MS0DuF_KpLdR3vXoXxgtHrL3O9t2f8ftTbQ7l0sxwBYDmSzFGGmNba2ZV_JGkofwaPagLRezLLWDSf2_1DHtPvLHxU21k0yx&__tn__=*NK-R)

[<u>\#تعالى_دوج_خدلك_صندوج</u>](https://www.facebook.com/hashtag/%D8%AA%D8%B9%D8%A7%D9%84%D9%89_%D8%AF%D9%88%D8%AC_%D8%AE%D8%AF%D9%84%D9%83_%D8%B5%D9%86%D8%AF%D9%88%D8%AC?__eep__=6&__cft__%5b0%5d=AZX-GfvKZzC0Q_sO3ZfoLizNVAudVJ6QGrZWQXUzUxsRLU6I8ppSev87HxOOc2yKcpsAZAep6NzkfheNRKWwSHMiQP7nRo5PAEGG6YkE_U24Tk67G258WLC-MS0DuF_KpLdR3vXoXxgtHrL3O9t2f8ftTbQ7l0sxwBYDmSzFGGmNba2ZV_JGkofwaPagLRezLLWDSf2_1DHtPvLHxU21k0yx&__tn__=*NK-R)
