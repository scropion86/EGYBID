---
layout: post
title: "الشخصيّة قبل العلم"
date:   2024-04-10T00:00:01+03:00
author: "Mahmoud Marzouk"
category: "علم نفس البيزنس"
tag: "علم نفس البيزنس"
---


الموضوع يرجع لشخصيّتك

وقدّ إيه إنتا بتقدّم المخاطرة على الحسابات

\-

في الوقت اللي احنا فيه ده - كلّه بيحسب

لكن - بعد الحسابات - بتكون المخاطرة

\-

ما فيش حاجة اسمها ( المخاطرة المحسوبة )

فيه حاجة اسمها مستقلّة اسمها ( حسابات ) - وبعدها حاجة
مستقلّة تانية إسمها ( مخاطرة )

\-

ممكن تحسب - والحسابات تقول لك إنّ موضوع ما جيّد بنسبة 40
% - وموضوع تاني جيّد بنسبة 90 %

وبعد كده تشوف انتا مستعدّ تخاطر قدّ إيه

\-

ممكن حدّ ياخد ال 40 % دي ويدخل على المخاطرة - عادي - ولو
صابت معاه هتكسب 300 %

وممكن واحد يخاطر في حاجة جيّدة بنسبة 90 % - وتنجح معاه -
ويبقى ربحها 30 %

\-

وممكن الاتنين يفشلوا - عادي

حتّى بعد الحسابات

عادي

\-

الحسابات فقط بتقلّل الصدمات - وبتحميك من الأخطاء
الساذجة

لكن ما فيش ضمانة إنّ الحسابات الفلانيّة هتكون نتيجتها في
الواقع النتيجة الفلانيّة

\-

عشان كده بقول لك الموضوع في النهاية بيعتمد على الصفات
الشخصيّة أكبر من اعتماده على العلم

\-

عشان كده لو حضرتك متابعني في سلسلة ( الطريق إلى
البيزنس )

هتلاقيني باتكلّم في حوالي 7 حلقات عن ( الصفات الشخصيّة
لرجل الأعمال )

بعدهم حوالي 7 حلقات تانيين باتكلّم عن ( طرق تفكير رجال
الأعمال )

كلّ ده قبل ( وأهمّ من ) الكلام عن البيزنس والحسابات

\-

وده اللي محتاجين نتكلّم عنّه أكتر

وده اللي انتا محتاج تظبّطه في نفسك أكتر

\-

لإنّه بعد كلّ العلوم اللي في الدنيا - هتيجي عند لحظة اتّخاذ
القرار - كلّ ده هيتراجع - واللي هيتقدّم هو صفاتك الشخصيّة وطرق تفكيرك
فقط

مش الحسابات إطلاقا

\-

ويفوز باللذّات كلّ مغامر - ويموت بالحسرات كلّ جبان
