---
layout: post
title: "تضاعف الربا"
date:   2024-04-10T00:00:01+03:00
author: "Mahmoud Marzouk"
category: "الربا"
tag: "الربا"
---


[<u>\#تضاعف\_الربا</u>](https://www.facebook.com/hashtag/%D8%AA%D8%B6%D8%A7%D8%B9%D9%81_%D8%A7%D9%84%D8%B1%D8%A8%D8%A7?__eep__=6&__cft__%5b0%5d=AZVBiu6MMCx0reqlGLL4Xopqx4KVSVRTOurNmEAXfbrP8on5rFJmRKtjuag5n9fpeoYg0HO4AJhIitWVjFDrB0e-SyCtHpbBNO7DgZgsI7QvTOLOdGpxjQhO3qxPGNRts3R1D_gl4CCDiHXHcCagXHprqnfDBmva6bp6MajB4_gLgIsoefeI3oO8I-zQe4WFid8&__tn__=*NK-R)

\-

من مشاكل الربا - إنّه بيتضاعف !!

\-

يعني ممكن يكون عندك ورقة اتحرقت في الشقّة - عادي

لكن تخيّل الورقة دي وقعت على السجّادة - حرقتها

السجّادة نقلت النار للستارة - حرقتها

الستارة نقلت النار للكنبة - حرقتها

فتلاقي الشقّة كلّها ولعت

\-

دا أثر
[<u>\#تضاعف\_الربا</u>](https://www.facebook.com/hashtag/%D8%AA%D8%B6%D8%A7%D8%B9%D9%81_%D8%A7%D9%84%D8%B1%D8%A8%D8%A7?__eep__=6&__cft__%5b0%5d=AZVBiu6MMCx0reqlGLL4Xopqx4KVSVRTOurNmEAXfbrP8on5rFJmRKtjuag5n9fpeoYg0HO4AJhIitWVjFDrB0e-SyCtHpbBNO7DgZgsI7QvTOLOdGpxjQhO3qxPGNRts3R1D_gl4CCDiHXHcCagXHprqnfDBmva6bp6MajB4_gLgIsoefeI3oO8I-zQe4WFid8&__tn__=*NK-R)

\-

في تفسير الآية المذكور فيها لفظ تضاعف الربا - أفاض
العلماء في ذكر أمثلة لتضاعف الربا الذي كان يحدث في الجاهليّة

\-

لكن في العصر الحديث ظهر نموذج فاحش جدّا لتضاعف
الربا

فلنضرب له مثالا

\-

خشب قيمته 100 جنيه في الغابة

مورّد الخشب هيبيعه لمصنع الألواح الخشبيّة ب 120 جنيه -
ويكسب 20 جنيه - 20 % يعني

\-

مصنع الألواح هيصنّع ألواح خشب - ويبيعها لتاجر الخشب ب 145
جنيه - ويكسب 25 جنيه - 20 % بردو

\-

التاجر هيبيع الألواح لمصنع الموبيليا ب 175 جنيه - ويكسب
30 جنيه - 20 % بردو

\-

مصنع الموبيليا هيصنّع كرسي مثلا - هيبيعه لمعرض الموبيليا
ب 210 جنيه - ويكسب 35 جنيه

\-

معرض الموبيليا هيبيع الكرسي للمستهلك ب 250 جنيه - ويكسب
40 جنيه

\-

تعالى نفترض بقى إنّنا في نظام اقتصاديّ حديث متطوّر - مش
رجعيّ زيّكوا

فالناس دي كلّها شغّالة زيّ ما العلم بيقول - وبياخدوا
تمويلات من البنوك - وبيعملوا رافعات ماليّة - وحاجات في منتهى التقدّم
الاقتصاديّ اللي في الكوكب

\-

وهنحسب على فائدة 20 % زيّ الموجودة دلوقتي تقريبا في
البنوك

\-

فمورّد الخشب مطلوب منّه يسدّ 20 جنيه للبنك عن كلّ 100 جنيه
بيقترضها منه

فمورّد الأخشاب بدل ما يشتري الخشب بفلوسه الشخصيّة ب 100
جنيه - ويبيعه ب 120 جنيه

هيبقى الخشب اتكلّف عليه 120 جنيه

وهوّا عاوز 20 % ربح من ال 120 جنيه - يعني 145 جنيه

فتاجر الأخشاب هيبيع الخشب لمصنع الألواح ب 145
جنيه

\-

مصنع الألواح الخشبيّة محتاج ياخد 145 جنيه من البنك عشان
يشتري بيهم ألواح

فالبنك طالب 30 جنيه ربا على ال 145 جنيه

يعني الخشب اتكلّف عليه 175 جنيه

وهوّا محتاج يكسب 20 % - يعني 35 جنيه

يبقى هيبيع الألواح لتاجر الألواح ب 210 جنيه

\-

تاجر الألواح محتاج يقترض من البنك 210 جنيه - فالبنك عاوز
عليهم ربا 40 جنيه

يبقى تاجر الألواح كده اتكلّف 250 جنيه عشان يشتري
الألواح

وهوّا محتاج يكسب 20 % - يعني 50 جنيه

يبقى تاجر الألواح هيبيع الألواح لمصنع الكراسي ب 300
جنيه

\-

مصنع الكراسي محتاج 300 جنيه من البنك - البنك طالب عليهم
60 جنيه ربا

يبقى الألواح اتكلّفت عليه 360 جنيه

وهوّا محتاج يكسب 20 % - يعني 70 جنيه

يبقى هيبيع الكرسي لمعرض الموبيليا ب 430 جنيه

\-

معرض الموبيليا محتاج 430 جنيه يشتري بيهم الكرسي -
فهياخدهم من البنك

البنك طالب عليهم 85 جنيه ربا

يبقى الكرسي هنشتريه ب 515 جنيه

ومعرض الموبيليا محتاج يكسب 20 % - يعني 105 جنيه

فمعرض الموبيليا هيبيع الكرسي للمستهلك ب 620 جنيه
!!!

\-

يبقى الكرسي اللي كان بيتباع ب 250 جنيه في النظام الرجعيّ
بتاعنا

بقى في النظام العبقريّ بتاعكم بيتباع ب 620 جنيه

\-

هيّا دي الفايدة اللي استفدناها من عبقريّكم الاقتصاديّة يعني
؟!

طيّب خلّوا لكوا عبقريّتكوا دي - ورجّعوا لنا نظامنا الرجعيّ يا
عمّ - إحنا بنحبّ الرجعيّة

\-

بعد ده كلّه - تلاقي حدّ بيقول لك الربا حلال عشان بيحسّن
الاقتصاد !!

خسرتوا الدين - وخسرتوا الاقتصاد

\-

ملحوظة رفيّعة

سلسلة التوريد دي فيها 5 حلقات بسّ

الجدير بالذكر إنّ باكو البسكويت اللي بتشتريه ممكن يكون
فيه 10 سلاسل توريد

سلسلة للقمح

وسلسلة للسكّر

وسلسلة لمكسبات الطعم والرائحة

وسلسلة للأكياس

وسلسلة للنقل

و و و و و

\-

كلّ سلسلة من ال 10 سلاسل دول - فيها 10 حلقات

شوف القمح بيجيلك من روسيا وأوكرانيا بيعدّي على كام إيد
لحدّ ما يبقى بسكويت

والكيس بيعدّي على كام إيد - وبيدخل فيه بلاستيك إيه وأحبار
إيه وماكينات إيه و و و

\-

فتخيّلوا السلسال غير النهائيّ ده لمّا كلّ حلقة منهم ينضاف
عليها جزء من سرطان الربا - تبقى الناس بتدفع كام ضعف القيمة الحقيقيّة
للمنتجات بسبب السرطان اللي اسمه الربا

\-

عشان كده بقول
[<u>\#الربا\_سرطان\_الاقتصاد</u>](https://www.facebook.com/hashtag/%D8%A7%D9%84%D8%B1%D8%A8%D8%A7_%D8%B3%D8%B1%D8%B7%D8%A7%D9%86_%D8%A7%D9%84%D8%A7%D9%82%D8%AA%D8%B5%D8%A7%D8%AF?__eep__=6&__cft__%5b0%5d=AZVBiu6MMCx0reqlGLL4Xopqx4KVSVRTOurNmEAXfbrP8on5rFJmRKtjuag5n9fpeoYg0HO4AJhIitWVjFDrB0e-SyCtHpbBNO7DgZgsI7QvTOLOdGpxjQhO3qxPGNRts3R1D_gl4CCDiHXHcCagXHprqnfDBmva6bp6MajB4_gLgIsoefeI3oO8I-zQe4WFid8&__tn__=*NK-R)
