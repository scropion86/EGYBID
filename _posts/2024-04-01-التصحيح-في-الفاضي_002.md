---
layout: post
title: "التصحيح في الفاضي"
date:   2024-04-10T00:00:01+03:00
author: "Mahmoud Marzouk"
category: "مرزوقيات"
tag: "المفاهيم"
---


تخيل إني ميكانيكي

وإنتا جايب لي عربية بتشتغل بنزين

ومليت التانك بتاعها جاز

فالعربية عطلت

.

وإنتا عاوزني أصلح لك العربية

فبقول لك

قبل أي حاجة

فضي تانك العربية من الجاز

واملاه بنزين

وبعدين نشوف

.

تخيل إن رد فعل الزبون يكون كالآتي

.

١

إنتا ليه بتتشدد

خليك هين لين سمح مع الناس

.

٢

إنتا ليه بتحكم على الأمور بشكل عام

مش فيه حالات خاصة

لازم ناخدها في الاعتبار

.

٣

إنتا ليه بتحبط الناس

خليك بشوش

وتفاءلوا بالخير تجدوه

ما تبقاش منفر

.

٤

هوا إنتا جربت تصلح العربية أصلا

إنتا بتنظر بدون شغل عملي

.

٥

لو مش عارف تصلح العربية قول

لكن ما تجيبهاش في الجاز والبنزين

.

٦

شيخ الصنايعية بيقول

إن العربية دي ممكن تتصلح عادي

.

٧

إحنا لو حاولنا مرة واتنين

وخلينا عندنا أمل في ربنا

سبحانه وتعالى

وما يأسناش

العربية هتدور

.

٨

طيب ما إحنا ممكن

نغير كل حاجة في العربية

بحيث تقبل تشتغل بالجاز

.

٩

واشمعنى العربية دي يعني

مش راضية تشتغل بالجاز

ما الميكروباص بيشتغل بالجاز

والعربية النقل بتشتغل بالجاز

والقطر بيشتغل بالجاز

.

١٠

لأ بقى

أنا مش هغير الجاز

ودا رأيي الشخصي

ولازم تحترمه

رأيي صواب يحتمل الخطأ

ورأي غيري خطأ يحتمل الصواب

.

حضرتك كزبون خلصت كلام ؟

أيوه

طيب غير الجاز لبنزين

وبعدين نتكلم

.

المثال اللي كنت باكتب المقال عشانه

بس قلت أعمم المقال أفضل

هو

تعارض قوامة الرجل مع عمل المرأة

.

لو زوجتك بتشتغل

وإنتا بتشتكي إنها

غير خاضعة لقوامتك بشكل كامل

فالأول خليها ما تشتغلش

وبعدين نتكلم

.

أصل وفصل وماهو وعلشان

يا فندم

غير الجاز لبنزين وبعدين نتكلم

أو سيبه

وابقى قابلني لو العربية دارت
