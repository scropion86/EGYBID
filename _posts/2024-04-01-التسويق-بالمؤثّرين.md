---
layout: post
title: "التسويق بالمؤثّرين"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


فيه سؤال حضرتك ممكن مش هتسألهولي لإنّك متوقّع إجابتي
عليه

ألا وهو

إيه رأيك في الناس اللي بتدفع فلوس للريفيوورز عشان يعملوا
لهم إعلانات على صفحاتهم




زيّ المطاعم اللي بتدفع فلوس للفود ريفيوورز

أو محلّات الملابس اللي بتبعت هدايا للمؤثّرين على السوشيال
ميديا - عشان المؤثّر ده يعمل بوست بيشكر فيه المحلّ ويقول قدّ إيه التيشيرت
ده جميل فعلا

او شركات الأدوات المنزليّة اللي بتبعت منتجات مجّانيّة
لأصحاب محلّات الأدوات المنزليّة اللي ليهم قنوات على اليوتيوب أو صفحات على
الفيسبوك عشان يفتحوا المنتجات في فيديوهات ويقيّموها




حضرتك ممكن ما تسألش السؤال ده عشان هتظنّ إنّي هقول طبعا دا
غلط وما ينفعش




الحقيقة إنّه العكس تماما




حضرتك اجتهد في التسويق زيّ ما تحبّ

لكن في النهاية أنا لمّا هحبّ اشتري حاجة هروح لمين
؟!

عمليّا يعني




أوّلا /

هروح للّي
[<u>\#أعرفه</u>](https://www.facebook.com/hashtag/%D8%A3%D8%B9%D8%B1%D9%81%D9%87?__eep__=6&__cft__%5b0%5d=AZX3PaifnK-nkGcQlgXO-TFAS97YoGGQdBGiwN9HrvCsHtWxLw9ZPy7nxmp1dz6Jgy4DxbCVYBQ8HEDgHB8pKcxFPX9Av9aXqWYd0XE3k6SeV9YpCBTjanfu_CxDO34TSi48Kppj5BQtZ6wf3lWGmZhGbEHKwq26m1WNHlk3yULeygfQpoVU1UIvfYhFxAmE5zo&__tn__=*NK-R)

يعني مطعم كلت عنّه قبل كده - وعجبني - صعب أروح مطعم
تاني - لإنّي من كلّ 10 مطاعم بيعجبني مطعم

فمعنى إنّي أغيّر مطعمي المفضّل - إنّي هفوت على 9 تجارب سيّئة
عشان الاقي واحد تاني زيّ معطمي الأوّلانيّ




ثانيا /

هسأل أحد معارفي - وحبّذا لو كان متخصّص في المجال




يعني عاوز أكشف على بنتي مثلا لا قدّر الله

هسأل حمايا - خصوصا إنّ حمايا شغّال في مستشفى




ثالثا ( ودي النقطة اللي باتكلّم عنها في البوست ده
) /

هروح للّي
[<u>\#سمعت\_عنّه</u>](https://www.facebook.com/hashtag/%D8%B3%D9%85%D8%B9%D8%AA_%D8%B9%D9%86%D9%91%D9%87?__eep__=6&__cft__%5b0%5d=AZX3PaifnK-nkGcQlgXO-TFAS97YoGGQdBGiwN9HrvCsHtWxLw9ZPy7nxmp1dz6Jgy4DxbCVYBQ8HEDgHB8pKcxFPX9Av9aXqWYd0XE3k6SeV9YpCBTjanfu_CxDO34TSi48Kppj5BQtZ6wf3lWGmZhGbEHKwq26m1WNHlk3yULeygfQpoVU1UIvfYhFxAmE5zo&__tn__=*NK-R)




أنا لمّا بشوف فود ريفيوور بيعمل تقييم لمطعم في مدينة ما -
وأنا في يوم توافق قدرا إنّي في المدينة دي واتأخّرت ومحتاج اروح مطعم

أوّل حاجة هتيجي في بالي هيّا المطعم اللي كنت شفت ريفيو
عنّه




أنا ما عنديش وقت ادوّر - وبصراحة ما عنديش خلق أقعد اسيرش
على جوجل بقى وتقييمات وبتاع

أنا هروح للّي سمعت عنّه وخلاص




فموضوع المؤثّرين والريفيوورز ده عظيم جدّا

وأنصحك تتّبع هذه السياسة - حتّى لو مكلّفة - إلّا إنّها
ببساطة
[<u>\#سعرها\_فيها</u>](https://www.facebook.com/hashtag/%D8%B3%D8%B9%D8%B1%D9%87%D8%A7_%D9%81%D9%8A%D9%87%D8%A7?__eep__=6&__cft__%5b0%5d=AZX3PaifnK-nkGcQlgXO-TFAS97YoGGQdBGiwN9HrvCsHtWxLw9ZPy7nxmp1dz6Jgy4DxbCVYBQ8HEDgHB8pKcxFPX9Av9aXqWYd0XE3k6SeV9YpCBTjanfu_CxDO34TSi48Kppj5BQtZ6wf3lWGmZhGbEHKwq26m1WNHlk3yULeygfQpoVU1UIvfYhFxAmE5zo&__tn__=*NK-R)

وبردو القاعدة العامّة إنّك بتحسبها




يعني ما يجيش الفود ريفيوور يقول لك هاخد 100 ألف جنيه -
وانتا مبيعاتك أصلا ب 20 ألف جنيه - وتقول محمود مرزوق قال لي أيوه اعمل
كده !!




بسّ دا ضدّ مبادءك !!




اللي ضدّ مبادئي هو
[<u>\#الكدب</u>](https://www.facebook.com/hashtag/%D8%A7%D9%84%D9%83%D8%AF%D8%A8?__eep__=6&__cft__%5b0%5d=AZX3PaifnK-nkGcQlgXO-TFAS97YoGGQdBGiwN9HrvCsHtWxLw9ZPy7nxmp1dz6Jgy4DxbCVYBQ8HEDgHB8pKcxFPX9Av9aXqWYd0XE3k6SeV9YpCBTjanfu_CxDO34TSi48Kppj5BQtZ6wf3lWGmZhGbEHKwq26m1WNHlk3yULeygfQpoVU1UIvfYhFxAmE5zo&__tn__=*NK-R)
في الريفيووز

مش الريفيووز نفسها

ولا إنّها تكون مدفوعة




مدفوعة - وصادقة - يبقى تمام

ممكن أدبيّا هنا بقى نناقش هل ملزمين نعلن إنّ الريفيو مدفوع
ولّا لأ

لكن من حيث المبدأ - ما فيش حاجة غلط إلّا
[<u>\#الكدب</u>](https://www.facebook.com/hashtag/%D8%A7%D9%84%D9%83%D8%AF%D8%A8?__eep__=6&__cft__%5b0%5d=AZX3PaifnK-nkGcQlgXO-TFAS97YoGGQdBGiwN9HrvCsHtWxLw9ZPy7nxmp1dz6Jgy4DxbCVYBQ8HEDgHB8pKcxFPX9Av9aXqWYd0XE3k6SeV9YpCBTjanfu_CxDO34TSi48Kppj5BQtZ6wf3lWGmZhGbEHKwq26m1WNHlk3yULeygfQpoVU1UIvfYhFxAmE5zo&__tn__=*NK-R)

قال رسول الله صلّى الله عليه وسلّم ( من غشّ فليس منّي
)




وبالنسبة لموضوع إنّنا نقول إنّها مدفوعة ولّا لأ

الغلط إنّك تقول إنّها مش مدفوعة وهيّا مدفوعة

لكن مجرّد التزام الصمت - فلا ملام عليه




لو انتا مطعم محترم فعلا - وهتجيب فود ريفيوور يقول
الحقيقة فعلا - يبقى فين الغلط وفين الجريمة ؟!!!




كتبت بوست امبارح - عليه حوالي 400 شير دلوقتي

130 شير منهم جايين من شير واحد من أحد المؤثّرين

طبعا ده بشكل مجّانيّ واحنا ما نعرفش بعض شخصيّا

لكن ده مثال على اللي بقوله




إحنا البشر - عند حتّة التعامل مع المجهول - بنكون
خوّافين

رايح مطعم جديد في مدينة جديدة - فده مجهول - وحبّذا بقى لو
مجهول وهادفع فيه فلوس

فبنبقى محتاجين نتعلّق بأيّ حاجة

وهنا بييجي دور الريفيوور إنّه بيعمل الترجيح ده




وشطارتك بقى إنّ العميل اللي جه من الريفييور ده - يلاقي
اللي عندك في الحقيقة أحسن من اللي الريفييور قاله

فما تخلّيش الريفيوور يبالغ بردو - بدل ما يعمل لك
back fire

يضرّك من حيث أراد ان ينفعك




أذكر بردو السنة اللي فاتت لقيت متابعين الصفحة زادوا
حوالي 10 آلاف متابع في يوم وليلة !!!

حصلت ازّاي دي

حصلت إنّ أحد المؤثّرين عمل بوست على صفحته بيزكّي
صفحتي

وبردو دا كان مجّانيّ وبدون ما كنتش اعرف هذا الشخص
شخصيّا

لكنّي ما زلت ممتنّا له - وهوّا حتّى ما يعرفش الموضوع
ده




الحلقة بتاعتي مع د إيهاب - بيجيلي شغل كتير بسببها
دلوقتي

ناس كتير بتقول لي أنا كلّمتك بعد ما شفت حلقتك مع د
إيهاب




فالموضوع ده جدّ يا جماعة - وليه مردود

الناس جبانة بطبيعتها - محتاجين أيّ حاجة يتعلّقوا
بيها




يا راجل دا حتّى المطعم اللي تعرفه - ولقيت فيه مساوء (
قليلة مقبولة ) هتروح له تاني - أحسن ما تبحث عن مطعم جديد

إحنا البشر كده

بالنسبة للبشر - موضوع إنّهم يعرفوك - أهمّ بكتير تسويقيّا من
كلّ الكلام العظيم بتاع التسويق




شوف حلقة مراحل العلاقة مع العميل

من سلسلة مفاهيم مهمّة في البيزنس

على قناة المكتب على اليوتيوب

وما تطلبش الرابط
