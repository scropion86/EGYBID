---
layout: post
title: "المنافسون يموتون حرفيّا"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


في إحدى المسرحيّات - محمّد هنيديّ كان بيقول ( الدنيا كلّها
20 يوم وكلّ واحد يروح لحالو )

\-

الحقيقة إنّ الفكرة دي هي من أكبر العوائق اللي بتعوق الناس
عن بداية مشروع

إنّ الإنسان يتخيّل إنّه خلاص المصانع اللي المفروض كانت
تتعمل اتعملت

الهدوم اللي كانت المفروض تتصنّع اتصنّعت خلاص - هافتح مصنع
ملابس لمين

الأكل اللي كان المفروض يتّاكل - اتزرع خلاص - هازرع
لمين

\-

والفكر ده جاي من قصور في عقل الإنسان عن إدراك
حاجتين

\-

أوّلا /

مدى ضخامة الطلب في البلد - أو في العالم

\-

ثانيا /

إنّه متصوّر إنّ الحياة واخدة لقطة سكرين شوت وواقفة
عندها

\-

والفكرتين دول غلط

\-

الغلط في الفكرة الأولى - هو عدم إدراكك لحجم الطلب في مصر
أو العالم

\-

يعني

لو هنحسب على كمّيّة البراز اللي بتنتجها مصر في اليوم
مثلا

هنقول إنّ الإنسان الطبيعيّ بيعمل حمّام مرّتين في
اليوم

في 100 مليون - يعني 200 مليون مرّة عمل حمّام كاكّا في
اليوم

في متوسّط ربع كيلو براز في المرّة مثلا

يعني مصر بتنتج حوالي 50 ألف طنّ براز في اليوم

\-

تخيّل بقى يا صديقي المواطن لاصمر - العالم كلّه بينتج كام
ألف طنّ براز في اليوم

وتخيّل إنّ فيه طرق للاستثمار ف البتاع ده

حاجة مثلا زيّ إنّك تصنّع مكثّفات الحماة المطلوبة لمحطّات
معالجة المياه

عشان الناس اللي بتلومني إنّي ما بقولش أفكار مشاريع
اهو

\-

الإنسان العادي عقله بيكون واقف قدّام الموضوع ده - وده
اللي بسمّيه
[<u>\#معضلة\_الحجم</u>](https://www.facebook.com/hashtag/%D9%85%D8%B9%D8%B6%D9%84%D8%A9_%D8%A7%D9%84%D8%AD%D8%AC%D9%85?__eep__=6&__cft__%5b0%5d=AZWFNY6Rs4UuJ-zVPY8TcIJgluep4xROiDjIVGfXD0uzyebPgANFKjNmzhqKUkcWBNlABFso4oy3lJhOYM582X5yaFNShx9tkRw361qLGiCwvgFMQjKtcLS_9wU9bXuoCDdhMN5u7XwCeLiuWF6HRGSot7ccgC7kYB0Q4_Vw5UVggg9rxH-oTJmA2hNEcAEIHro&__tn__=*NK-R)

لكن الإنسان لو قدر يتجاوز المعضلة دي - ويفتح خياله لحجم
الطلب الموجود في كلّ مجال - هيحسّ إنّ الفرص مين يلاحق عليها

عكس ما هو حاسس دلوقتي - إنّه خلاص اللي خد فرصة خدها -
وبوحسن جه متأخّر

\-

موضوع معضلة الحجم اتكلّمت عنّه قبل كده كتير

لكن الموضوع اللي عاوز اتكلّم عنّه النهارده - هو
موضوع
[<u>\#الخروج\_والدخول\_للسوق</u>](https://www.facebook.com/hashtag/%D8%A7%D9%84%D8%AE%D8%B1%D9%88%D8%AC_%D9%88%D8%A7%D9%84%D8%AF%D8%AE%D9%88%D9%84_%D9%84%D9%84%D8%B3%D9%88%D9%82?__eep__=6&__cft__%5b0%5d=AZWFNY6Rs4UuJ-zVPY8TcIJgluep4xROiDjIVGfXD0uzyebPgANFKjNmzhqKUkcWBNlABFso4oy3lJhOYM582X5yaFNShx9tkRw361qLGiCwvgFMQjKtcLS_9wU9bXuoCDdhMN5u7XwCeLiuWF6HRGSot7ccgC7kYB0Q4_Vw5UVggg9rxH-oTJmA2hNEcAEIHro&__tn__=*NK-R)

تجديد دمّ السوق

حيويّة السوق

\-

يعني إيه الخروج من السوق ؟

يعني خروج منافسينك اللي قافلين عليك خيالك دول

\-

مصر بيموت فيها في اليوم 1500 واحد

ليه مستبعد إنّ ال 1500 دول فيهم منافس هيسيب مكانه ومحتاج
حدّ يدخل بداله

\-

في المقابل - مصر بيتولد فيها في اليوم حوالي 5000
واحد

فده معناه إنّ كلّ يوم فيه 5000 عميل جداد بيدخلوا
السوق

\-

طبعا هتقول لي دول أطفال - أنا مش شغّال في مجال ليه علاقة
بالأطفال

\-

يا راجل عيب عليك

همّا يعني الأطفال دول مش بيدخلوا المنظومة فيزقّوا الناس
اللي فوقيهم

\-

يعني كلّ يوم فيه 5000 واحد بيتغيّر حاله من جنين
لطفل

فده معناه إنّه كلّ يوم فيه 5000 واحد تحوّلوا من طفل عنده
يوم - لطفل عنده يومين

ومعناه في نفس اليوم - فيه 5000 واحد تحوّلوا من أعزب
لمتزوّج - يعني كلّ يوم فيه 2500 جوازة

\-

ال 5000 ضيف الجداد كلّ يوم دول - بيدخلوا الماسورة من
ناحية - فيزقّوا مواليد كلّ يوم قبلهم يوم لقدّام

\-

وفي آخر الماسورة المفروض فيه 5000 واحد بيموتوا - لكن لإنّ
اللي بيموتوا دلوقتي همّا مواليد 60 أو 70 سنة فاتوا - فوقتها كان بيتولد في
اليوم 1500 واحد - فاللي بيتخرّج دلوقتي همّا مواليد 60 أو 70 سنة
فاتت

\-

فده معناه إنّه مع الوقت احتياج مصر للأكفان بيزيد - فممكن
حضرتك تعمل مصنع أكفان

\-

أفتكر في ليلة واحدة - حدّ كلّمني عاوز يعمل مصنع أكفان -
وحدّ كلّمني عاوز يعمل مصنع لانجيري

هههههههه

[<u>\#حدث\_بالفعل</u>](https://www.facebook.com/hashtag/%D8%AD%D8%AF%D8%AB_%D8%A8%D8%A7%D9%84%D9%81%D8%B9%D9%84?__eep__=6&__cft__%5b0%5d=AZWFNY6Rs4UuJ-zVPY8TcIJgluep4xROiDjIVGfXD0uzyebPgANFKjNmzhqKUkcWBNlABFso4oy3lJhOYM582X5yaFNShx9tkRw361qLGiCwvgFMQjKtcLS_9wU9bXuoCDdhMN5u7XwCeLiuWF6HRGSot7ccgC7kYB0Q4_Vw5UVggg9rxH-oTJmA2hNEcAEIHro&__tn__=*NK-R)

\-

أرجع لجملة هنيديّ - الدنيا كلّها 20 يوم وكلّ واحد يروح
لحاله

الجملة دي رغم إنّها كوميديّة في الأساس - إلّا إنّها قاعدة
بالفعل في عقول ناس كتير ومستربّعة

\-

ناس واخدة سكرين شوت للحياة - ومش متخيّلة الديناميكيّة اللي
فيها

مش متخيّلة نظريّة الماسورة دي

\-

وعلى رأي الشاعرة الكبيرة أنغام - في قصيدتها العصماء - في
الركن البعيد الهادي - وف نفس المكان ف النادي

لمّا قالت

[<u>\#وروّحوا\_القاعدين</u>](https://www.facebook.com/hashtag/%D9%88%D8%B1%D9%88%D9%91%D8%AD%D9%88%D8%A7_%D8%A7%D9%84%D9%82%D8%A7%D8%B9%D8%AF%D9%8A%D9%86?__eep__=6&__cft__%5b0%5d=AZWFNY6Rs4UuJ-zVPY8TcIJgluep4xROiDjIVGfXD0uzyebPgANFKjNmzhqKUkcWBNlABFso4oy3lJhOYM582X5yaFNShx9tkRw361qLGiCwvgFMQjKtcLS_9wU9bXuoCDdhMN5u7XwCeLiuWF6HRGSot7ccgC7kYB0Q4_Vw5UVggg9rxH-oTJmA2hNEcAEIHro&__tn__=*NK-R) -
[<u>\#وقعدوا\_ناس\_تانيين</u>](https://www.facebook.com/hashtag/%D9%88%D9%82%D8%B9%D8%AF%D9%88%D8%A7_%D9%86%D8%A7%D8%B3_%D8%AA%D8%A7%D9%86%D9%8A%D9%8A%D9%86?__eep__=6&__cft__%5b0%5d=AZWFNY6Rs4UuJ-zVPY8TcIJgluep4xROiDjIVGfXD0uzyebPgANFKjNmzhqKUkcWBNlABFso4oy3lJhOYM582X5yaFNShx9tkRw361qLGiCwvgFMQjKtcLS_9wU9bXuoCDdhMN5u7XwCeLiuWF6HRGSot7ccgC7kYB0Q4_Vw5UVggg9rxH-oTJmA2hNEcAEIHro&__tn__=*NK-R)

وفين انتا فين فين - يا بحر الحنان

فين انتا فين فين - يا برّ الأمان

يا خوووووووفي

يا خوفي لتنسى معادي - ف الركن البعيييييييييييد

ف الركن البعيد الهادي
