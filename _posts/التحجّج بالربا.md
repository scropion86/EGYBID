---
layout: post
title: "التحجّج بالربا.md"
date:   2024-07-21T00:00:01+03:00
author: "Mahmoud"
category: "8 - الربا"
---
من الحاجات المنتشرة في أوساط البيزنس

ان حد يقول لك انا خدت قرض

وربنا خسرني عشان اشتغلت بالربا

.

مبدءيا الربا نتيجته ان ربنا هيحاربك

ده كلام ربنا مش كلامي

لكن مش ده اللي عاوز اتكلم عنه في البوست ده

.

اللي عاوز اتكلم عنه

انه غالبا بسلامته بيبقي خسر عشان هوا حمار

يعني لو كانت الفلوس فلوسه ومش فلوس الربا

كان هيخسر بردو

.

الموضوع عامل زي اما تسوق عربية ما فيهاش فرامل

فتعمل حادثة

بس لحظة واحدة

البعيد ما بيعرفش يسوق اصلا

يعني سواءا العربية فيها فرامل ولا لا

كان هيعمل حادثة بردو

.

او زي اما يكون واحد معفن وخطيبته سابته

فيقول لك اتنين مالهمش أمان . الفرامل والنسوان

لا يا روح أمك هيا سابتك عشان انتا معفن

مش عشان هيا اللي مالهاش أمان

بس هوا مش هيقول علي نفسه انه معفن

بس احنا عارفين

.

امال ليه الناس بتنسب الفشل الربا

الحقيقة انه بيعمل كده عشان يمدح نفسه

هوا عاوز يقول انه بيفهم

بس هيعمل ايه بقي اذا كان ربنا بيحاربه

فهوا فنان وبيفهم في البيزنس

بس المشكلة في فلوس البنك

.

بسلامته فاشل إداريا ومذنب دينيا

ورغم ذلك بيمدح نفسه

اذا لم تستحي فافعل ما شئت
