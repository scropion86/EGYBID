---
layout: post
title: "انتبه للتوسّع بالماكينات.md"
date:   2024-07-21T00:00:01+03:00
author: "Mahmoud"
category: "9 - نصائح عن بناء المصانع"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUVa89-W4nkDH6WtT0TLe1W7TE1s7rMdIIGzBC-Bq9Ac3FGSlc0k0jw4Lkw8qylWHPbqO2I-UsB60UetlRN1MlO54thD5PvCbe13CmVJD5qxOdOJR2JLRwuat96e4Hwepceh4Cx4IrCbNktnNFYqtJzUo3T2A4jnwksqRwc_xcxGPr_dqwyVq5wKSR9e2JZEws&__tn__=*NK-R)

\-

انتبه للتوسّع بالماكينات في المستقبل

\-

ممكن حضرتك وصديقك النهارده كلّ واحد معاه مليون
جنيه

حضرتك رحت جبت 4 مكابس مثلا بمليون جنيه

وصديقك جاب خطّ بطاطس نصف مقليّة قدرة 100 كجم / ساعة بمليون
جنيه

\-

السنة الجايّة هيكون مع كلّ واحد منكم مليون جنيه
كمان

وكلّ واحد عاوز يضاعف قدراته التصنيعيّة

\-

اللي جاب المكابس - هيقدر يشتري 4 مكابس جداد

لكن !!

اللي جاب خطّ البطاطس - مش هيقدر يشتري خطّ بطاطس تاني بقدرة
100 كجم / ساعة

دا لازم يبيع الخطّ اللي عنده ( ويخسر نصف ثمنه مثلا ) -
وبعدين يشتري خطّ بقدرة 200 كجم / ساعة

لإنّ تشغيل خطّين بقدرة 100 كجم / ساعة - تكلفتهم أكبر بكتير
من تشغيل خطّ واحد بقدرة 200 كجم / ساعة

\-

يعني مثلا لو تشغيل خطّ ال 100 كجم / ساعة يتكلّف في الساعة
150 جنيه

فتشغيل الخطّين هيتكلّف 300 جنيه في الساعة

بينما تشغيل الخطّ ال 200 كجم / ساعة بيتكلّف 200 جنيه فقط
في ساعة

\-

يعني تخيّل عندك زجاجة مياه غازيّة سعة لتر

هل سعرها يساوي 4 زجاجات سعة ربع لتر ؟!

لا طبعا

\-

الزجاجة الواحدة سعة لتر هتكون أرخص بكتير

لأنّ ال 4 زجاجات الصغيرة فيهم بلاستيك أكتر من الزجاجة
الواحدة الكبيرة

عليهم 4 ملصقات

ليهم 4 أغطية

خدوا حجم أكبر في الشحن

خدوا وقت أكبر في التصنيع

إلخّ

\-

كذلك المكنتين قدرة 100 كجم / ساعة هيكونوا أكثر تكلفة في
الإنتاج من الماكينة الواحدة قدرة 200 كجم / ساعة

ففكرة إنّك تشتري خطّ إضافيّ بقدرة 100 كجم / ساعة دي هتكون
مرفوضة تماما

\-

يبقى حضرتك من الأوّل خد الموضوع دا في اعتبارك بخصوص
التوسّع المستقبليّ

\-

الموضوع مش دايما جمع وطرح

حضرتك لو جبت 9 ستّات - فهما ما يقدروش يشتركوا في ولادة
طفل خلال شهر واحد !!

الموضوع مش دايما جمع وطرح

\-

أحيانا بقى بتقابلنا المشكلة دي بشكل مختلط

يعني في تصنيع منتج ما بيمرّ على مرحلتين

مرحلة فيها ماكينات صغيرة - ومرحلة ثانية فيها ماكينة
واحدة كبيرة

\-

مثال

تصنيع الشكائر المنسوجة

تصنيع الخيط بيتمّ على ماكينة واحدة كبيرة - بتنتج خيط يكفّي
ل 60 نول مثلا

بينما نسج الشكائر بيتمّ على أنوال صغيرة

\-

فتبقى حضرتك محتاج تجيب الماكينة الأولى كبيرة - حتّى لو مش
هتشتغل بقدرتها الكاملة في البداية

وتعمل التوسّع في الماكينات الصغيرة

يعني تبدأ مثلا ب 20 نول

وكلّ سنة تزوّد 10 أنوال - لحين الوصول لعدد ال 60 نول خلال
السنة الخامسة من عمر المشروع

\-

هذه النقطة - أقصد عمل حساب تناسب التوسّعات مع طبيعة
الماكينات المستخدمة - يجب مراعاتها بشكل واضح خلال مرحلة دراسة الجدوى
الفنّيّة للمشروع
