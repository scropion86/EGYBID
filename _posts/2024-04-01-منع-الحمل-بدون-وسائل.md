---
layout: post
title: "منع الحمل بدون وسائل"
date:   2024-04-10T00:00:01+03:00
author: "Mahmoud Marzouk"
category: "مرزوقيات"
category: "الأسرة"
---


وسائل منع الحمل

بدون استخدام وسائل منع الحمل

.

من سنين

والعالم عاوز يقطع خلف الستات

.

جرب معاهم بطرق كتير

وفشل

.

فقال لك سيبك من الكلام الفارغ ده

بلا شريط بلا لولب بلا أمينة مختار

بلا هلفطة فارغة

.

إحنا عاوزين نمنع الحمل من المنبع

فنعمل إيه

.

هقول لحضرتك

والشياطين الصغيرين يجيبوا ورقة وقلم

ويقعدوا هاديين ويسجلوا الملاحظات

دي

عشان هتجيلكوا

في امتحان بكالوريوس الشيطنة

يا شبح منك ليه

.

خد عندك

الوسيلة الأولى لمنع الحمل

بدون استخدام وسائل منع الحمل

هي

تعليم المرأة

.

أو بمعنى أصح

تطويل مرحلة تعليم المرأة

يعني البنت هتاخد بكالوريوس ولا أصانص

وهيا عندها ٢٠ سنة

وتتجوز تاني يوم ما تمسك الشهادة الكبيرة

وتاخد لها ١٥ ولا ٢٠ سنة تظرب

.

لا

إنتي تاخدي ماجستير يا أختاه

تخلصيه على التلاتين كده

ع الأربعينات تكوني خدتي الدكتوراه

فتتلبخي في التعليم

فيا دوبك تخلفي لك عيل ولا عيلين

ما هو مش هنسيب رسالة العلم المكدسة

ونتنيل نخلف

.

الطريقة الثانية

عمل المرأة

ياكش يا بت منك ليها تكوني فاكرة

إنهم بيشجعوكي على العمل

عشان تبقي جامدة زحليقة

أبسوليوتلي

.

أحب أقول لك يا مودام

إن تصوراتك عن الحياة

محتاجة يتعمل لها ششوار وموظمبليه

.

الغرض الأساسي لتشجيع عمل المرأة

وزيادة نسبة الآمال ماهر في الدم

هو قطع خلفها

.

ما هو لو واحدة طالعة نازلة

نازلة طالعة

راحة فين يا فاطنة

راحة الشغل

جاية منين يا فاطنة

جاية من الشغل

هتجيب ٤ ولا ٥ عيال إزاي

.

الله يرحمك يا ستي

عاش لها ١٠

وجدي عاش له ١٧ من ٣ زوجات

.

لكن دلوقتي لو جابت ٣ تبقى راجل

وتحمل تاني إزاي

فيه راجل بيحمل ؟!

.

الوسيلة التالتة لقطع خلف الولية

بدون استخدام وسائل منع الحمل

هي

إفقار الرجال

وده محتاج بوست طويل عريض لوحده

الفقر المنتشر في العالم حاليا مقصود

أو بمعنى أصح هو إفقار

.

الوسيلة الرابعة

وضع نظم تنفر الناس من الزواج

يتمثل في إنه في حالة الطلاق في الغرب

الزوجة تأخذ نصف ممتلكات الزوج

فأنا أتجوزها ليه

.

دا هيا عشوة ف كنتاكي

وآخدها الشقة أروقها

وتقوم تمشي تشوف حالها

.

لكن أنا عبيط أتجوزها

وبكره ألاقيها نايمة

مع رجال الشارع كله نفر نفر

آجي أطلقها

ألاقيها واخدة نص ال ٣٠٠ جنيه اللي معايا

مالو الكنتاكي

.

أما في الشرق

فجرب تطلق كده

وإحنا نطلق عينك

.

هتلاقي نفسك لابس في شخروميت قضية

هتلاقي قضية مثلا إنك بددت الزعافة

تروح تجيب زعافة جديدة

المحامي يقول لك دي غير المثبتة ف القايمة

يا مبدد زعافات الولايا

إلهي يجيلك ويتحط عليك

يا إنسان الغاب يا طويل الناب يا جزمة

.

هوا أي نعم السيستم ده

لسه ما جابش مفعول واضح في الشرق

في صد الرجالة عن الجواز

.

خصوصا

إن ما فيش مطاعم كنتاكي كتير عندنا

.

بس إحنا في المجلس القومي للشيطنة

بنبحث الموقف

وهنلاقي له حل

.

الوسيلة الخامسة

تقنين الإجهاض

افرض نمتي معاه

وحبلتي منه

وهوا خلع

فإنتي هتعملي إيه

ف اللي ف بطنك ده يا ضنايا

.

تسقطيه

تخافي تيجي تسقطيه تموتي

فتخليكي لحد قبل الولادة

وييجي الدكتور يدخل آداة جراحية للرحم

ويدبح الجنين وهوا ما زال في الرحم

فينزل ميت

.

وده قانوني يا شيخنا

قانوني آه

هما عملوا تشريعات تقول إن ده قانوني

اديني أي حاجة ف رغيف

بس نقطع خلف النسوان

.

لكن الطفل لو نزل حي

ودبحناه

يبقى مش قانوني

إحنا ناس نعرف ربنا

.

لكن لو دبحناه وهوا لسه في الرحم

فده قانوني عادي

.

الطريقة السادسة

نشر الشذوذ

.

بلاش تنام معاها

نام معاه

ناموا براحتكم

ناموا كتير

واكتموا مناخيركم عشان الريحة

ريحة ريحة مش مهم

المهم إنه مش هيحمل منك يعني

.

وآهو نبقى لهيناك عن النسوان

بدل ما تتشاقى معاهم

وتجيبوا لنا عيال

هاتوا لنا أي حاجة . إلا العيال

.

طيب افرض حد اعترض

على موضوع الشذوذ ده

نسجنه طبعا

.

طيب افرض واحد دبح جنين في بطن أمه

ده قانوني يا فندم

.

يعني الاعتراض على الشذوذ وحش

ودبح الأجنة حلو

اكتبوا يا شياطين يا ثغنططين

عشان دي لازم بتيجي في كل الامتحانات

.

السؤال بقى

ليه ده كله أساسا

ما يسيبوا اللي يتنيل يخلف يخلف

.

لا يا باشا

مجلس إدارة العالم

شايف إن ال ٧ مليار التيران

اللي عايشين على ضهر الكوكب دول

كتير

.

إحنا يكفينا مليار فقط

.

اوعى تكون فاكر إنهم شايفين

إننا نقلل العدد لمليار واحد

عشان المليار دول يعيشوا عيشة أفضل

.

لا خالص

إحنا عاوزين المليار بتاع دول

عشان نشغلهم في مصانعها ومزارعنا

.

أمال نموتهم كلهم

فنلاقي نفسنا مطلوب نشتغل بنفسنا

.

وعندنا آلات وروبوتات كفاية

مش محتاجين كل ال ٧ مليار

مليار واحد كفاية

والآلات والروبوتات تضاعف قدراتهم

.

ال ٦ مليار دول عاملين دوشة في الفاضي

فمش ناقصة بقى

كل واحد وواحدة يتجوزا كمان

ويجيبوا لنا عيال زيادة

.

أحنا مستحملين قرفكم بالعافية أصلا

هتبقوا إنتوا وعيالكم

.

فعملنا طرق منع الحمل

من غير منع الحمل دي

.

ده غير طرق منع الحمل العادية

اللي يعرفوها السذج

.

لكن انتوا كشياطين

ركزوا في الطرق بتاعتنا

كيف تمنع الحمل بدون روت يشبب

عشان ما بيخلاش منها امتحان في الشيطنة

.

هتقول لي إنتا غارق في نظرية المؤامرة

.

هقول لك بلاش تقول كده

عشان مجلس إدارة العالم مقلوب دلوقتي

بسبب كلمتك دي

.

بلغهم خبر إن واحد قاعد في بيتهم بالكلوت

بيسكرول ع الفيسبوك

مش مقتنع إنهم بيديروا العالم

.

فقاعدين يا حبة قلب أمهم

يضربوا أخماس ف أسداس

عشان يشوفوا طريقة يقنعوك بيها

إنهم بيتحكموا فيك و ف أهلك

.

إنتا فاكر عدم اقتناعك له قيمة

ياد إنتا حشرة يالا

حشرة حشرة ونص حداشر
