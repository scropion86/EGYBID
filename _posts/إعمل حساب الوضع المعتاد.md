---
layout: post
title: "إعمل حساب الوضع المعتاد.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWhBrl0G11IvzqMBCqzM_BDsh7FHbkW-IxEcUCXI1dBYXzCRwwI-Us9ntTD8dDaqgIMTkGGs1dy_p0o10YJTP2ynIgUPBOtN4S8PIIEDtFO1skCv-lShEmjFohCKqm7N7gtW9vIvzyhHDHHEkJw8I-I11IYWma87z5zusZhdKy9CiFu2Ks3escfxTY9FgRJPMCBFAn8bKP9-T_SychHTJdk&__tn__=*NK-R)

.

وانتا بتصمم مشروعك . إعمل حسابك على صورتين

صورة البداية المثالية . وصورة الوضع المعتاد

.

طبيعة الحال إن جودة أي حاجة ما تقدرش تستمر على الحالة
القصوى طول الوقت

.

زي العربية . ممكن توصل ل ١٥٠ أو ٢٠٠ كيلو في منطقة مفتوحة
من طريق صحراوي مثلا

لكن دا ما بيستمرش . وبترجع بالأمر الواقع لسرعات زي ٩٠ أو
١٠٠ كيلو في الساعة

.

فحضرتك ما تحسبش وقت الوصول على أساس سرعة ١٥٠ أو
٢٠٠

لإنك مش هتقدر تمشي بيها طول الوقت

.

كذلك في مشروعك . إحسب حساباتك على الوضع المعتاد

.

ومش بس في المبيعات أو كثافة العملاء

لأ

إحسب دا حتى في نشاط عمالك

حتى في نضافة المكان . لازم تنزل من الوضع المثالي للوضع
المعتاد

حتى في حماسك الشخصي . صدقني لازم ينزل

.

ف وانتا بتصمم . صمم الوضع على إنه ما ينفعش ينزل عن
المعتاد

.

ما تحسبش حساباتك إنك هتقدر تواصل بالوضع المثالي طول
الوقت . فتقدم وعد بده . فييجي المشروع ينزل بالأمر الواقع للوضع المعتاد .
تبقى انتا قدام عميلك أخليت بوعدك

.

أخيرا

تفهم وشوف وحس بنفسك وبمشروعك وانتا بتنزل بيه أو وهوا
بينزل بالأمر الواقع من الوضع المثالي للوضع المعتاد

.

لكن !!

خليك بردو واعي ومنتبه ومفتح له لو حاول ينزل تحت الوضع
المعتاد

مش تسيبه ينزل ينزل لحد ما يبقى خرابة
