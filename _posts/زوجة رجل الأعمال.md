---
layout: post
title: "زوجة رجل الأعمال.md"
date:   2024-07-21T00:00:01+03:00
author: "Mahmoud"
category: "1 - مفاهيم مهمّة في البيزنس"
---
[<u>\#زوجة_رجل_الأعمال</u>](https://www.facebook.com/hashtag/%D8%B2%D9%88%D8%AC%D8%A9_%D8%B1%D8%AC%D9%84_%D8%A7%D9%84%D8%A3%D8%B9%D9%85%D8%A7%D9%84?__eep__=6&__cft__%5b0%5d=AZVJDxnatbwPK9s_blz4iQ06PddeFhO6rKv5qaDBa7ROpoNgoFAvykQ8UN4hPgsIgRFLvtKwJRkku8WG6ALrbAvu1AoVa0kLA_iEo_o5_R9zYwqU0O8UyGDnoaJqKe-ukuMEwic8LflACGR6awQddoJoOlUyIj9iHAzsdjMpkW5PXatcfSQHdxtm7BTMtjLCZkg&__tn__=*NK-R)

.

أنا آخر وظيفة بدخل ثابت اشتغلتها كانت قبل الجواز

من يوم ما اتجوزت والمدام عندي ما تعرفش غير إننا
[<u>\#على_الله</u>](https://www.facebook.com/hashtag/%D8%B9%D9%84%D9%89_%D8%A7%D9%84%D9%84%D9%87?__eep__=6&__cft__%5b0%5d=AZVJDxnatbwPK9s_blz4iQ06PddeFhO6rKv5qaDBa7ROpoNgoFAvykQ8UN4hPgsIgRFLvtKwJRkku8WG6ALrbAvu1AoVa0kLA_iEo_o5_R9zYwqU0O8UyGDnoaJqKe-ukuMEwic8LflACGR6awQddoJoOlUyIj9iHAzsdjMpkW5PXatcfSQHdxtm7BTMtjLCZkg&__tn__=*NK-R)

.

في ديسمبر ٢٠١٩ . كنت فاتح المكتب من سنتين . وشبه المكتب
ما كانش لسه بيجيب أي دخل

.

وشغل الكورسات كان بدأ يقل من فترة

وكنت في ضائقة مالية . ومعتمد فقط على شغل التصميم
الميكانيكي الفريلانس للمصانع والشركات

.

واتطلب مني شغل بشكل ثابت . كان الأجر بتاعه ٢٠٠٠ جنيه في
الأسبوع . والشغل دا كان يتطلب إني أقعد الأسبوع كله في الشغل . وأرجع
البيت الخميس آخر النهار

.

أول أسبوع . رجعت البيت الخميس آخر النهار . عطيت المدام
ال ٢٠٠٠ جنيه مصروف البيت . لقيتها وشها نور !

.

تاني أسبوع . عطيتها ال ٢٠٠٠ جنيه . وشها نور أكتر
!!

.

تالت أسبوع !!!

.

رابع أسبوع . عطيتها ال ٢٠٠٠ جنيه . وقلت لها أنا ما عدتش
رايح الشغل دا تاني

.

ليه . وعشان إيه . ما قلتلهاش

.

لكن السبب الأساسي وقتها . كان إنها كانت هتبدأ تستقر على
الوضع دا . وبناءا عليه . كنت هابقى انا دخلت المصيدة . ومستحيل أطلع منها
تاني

.

لإنها كانت هتبقى سستمت مصروف البيت على شكل معين . مستحيل
تقدر ترجع تعيش تاني بطريقة العيشة
[<u>\#على_الله</u>](https://www.facebook.com/hashtag/%D8%B9%D9%84%D9%89_%D8%A7%D9%84%D9%84%D9%87?__eep__=6&__cft__%5b0%5d=AZVJDxnatbwPK9s_blz4iQ06PddeFhO6rKv5qaDBa7ROpoNgoFAvykQ8UN4hPgsIgRFLvtKwJRkku8WG6ALrbAvu1AoVa0kLA_iEo_o5_R9zYwqU0O8UyGDnoaJqKe-ukuMEwic8LflACGR6awQddoJoOlUyIj9iHAzsdjMpkW5PXatcfSQHdxtm7BTMtjLCZkg&__tn__=*NK-R)

.

حضرتك لو ناوي تكون رجل أعمال . لازم تفهم إن فيه مخاطرة
كبيرة جدا محيطة بيك . ألا وهي
[<u>\#عقلية_زوجتك</u>](https://www.facebook.com/hashtag/%D8%B9%D9%82%D9%84%D9%8A%D8%A9_%D8%B2%D9%88%D8%AC%D8%AA%D9%83?__eep__=6&__cft__%5b0%5d=AZVJDxnatbwPK9s_blz4iQ06PddeFhO6rKv5qaDBa7ROpoNgoFAvykQ8UN4hPgsIgRFLvtKwJRkku8WG6ALrbAvu1AoVa0kLA_iEo_o5_R9zYwqU0O8UyGDnoaJqKe-ukuMEwic8LflACGR6awQddoJoOlUyIj9iHAzsdjMpkW5PXatcfSQHdxtm7BTMtjLCZkg&__tn__=*NK-R)

.

ولازم تفهم إن الست عقليتها بتدور حوالين حاجتين فقط . ألا
وهما
[<u>\#الأمان_والاستقرار</u>](https://www.facebook.com/hashtag/%D8%A7%D9%84%D8%A3%D9%85%D8%A7%D9%86_%D9%88%D8%A7%D9%84%D8%A7%D8%B3%D8%AA%D9%82%D8%B1%D8%A7%D8%B1?__eep__=6&__cft__%5b0%5d=AZVJDxnatbwPK9s_blz4iQ06PddeFhO6rKv5qaDBa7ROpoNgoFAvykQ8UN4hPgsIgRFLvtKwJRkku8WG6ALrbAvu1AoVa0kLA_iEo_o5_R9zYwqU0O8UyGDnoaJqKe-ukuMEwic8LflACGR6awQddoJoOlUyIj9iHAzsdjMpkW5PXatcfSQHdxtm7BTMtjLCZkg&__tn__=*NK-R)

.

بينما انتا كرجل أعمال . فانتا حياتك مبنية على
[<u>\#المخاطرة_والتغيير</u>](https://www.facebook.com/hashtag/%D8%A7%D9%84%D9%85%D8%AE%D8%A7%D8%B7%D8%B1%D8%A9_%D9%88%D8%A7%D9%84%D8%AA%D8%BA%D9%8A%D9%8A%D8%B1?__eep__=6&__cft__%5b0%5d=AZVJDxnatbwPK9s_blz4iQ06PddeFhO6rKv5qaDBa7ROpoNgoFAvykQ8UN4hPgsIgRFLvtKwJRkku8WG6ALrbAvu1AoVa0kLA_iEo_o5_R9zYwqU0O8UyGDnoaJqKe-ukuMEwic8LflACGR6awQddoJoOlUyIj9iHAzsdjMpkW5PXatcfSQHdxtm7BTMtjLCZkg&__tn__=*NK-R)

.

فانتا عندك شحنتين متنافرتين تماما

الأمان عكس المخاطرة !

والتغيير عكس الاستقرار !!

طيب تعمل إيه ؟!

.

لازم تفهم زوجتك إنه يا بنت الناس أنا حياتي كده

.

حتى لو كنت موظف وهتنتقل للبيزنس . يعني هيا خدتك موظف .
وما اتفقناش على البيزنس وعيشة المخاطرة والتوتر . فمن حقك تنقل للبيزنس
بردو . هيا مش هتحكم عليك

.

في المقابل بردو خفف عنها واحكي لها عن العيشة الطيبة اللي
منتظراها من وراء البيزنس

.

لكن لازم وانتا بتحكيلها عن أحلامك . وعن المستقبل الوردي
اللي منتظرها في فيلا مدينتي وشاليه السخنة . والعربية المرسيدس اللي
هتشتريها لنفسك والبي إم اللي هتشتريها لها عشان تروح بيها النادي . ويا
ترى تحبيها لونها إيه

.

لازم تشرح لها إن طريق الوصول لده مفروش بالمخاطرة
والتقلبات

وإنك يوم ما هتاخد القرار ده . مش هترجع عنه

.

لو رجعت عنه هتبقى زي السباح اللي توقف عن التجديف في وسط
البحر قبل الشاطيء الآخر

السباح ده ما عندوش فرصة يرجع . عنده فرصة يكمل ويوصل . أو
يغرق

.

لازم تفهمها ده

ولو لقيت منها معارضة . ما توافقهاش

.

تذكر دائما إنها . كست . بتاخد قرار عاطفي

.

وده مش معناه إن قرارك صح . ممكن قرارك يكون غلط . فترجع
عنه

مش عشان هوا عاطفيا صعب . ولكن عشان هو منطقيا غلط

.

لكن !!

لو حسبت حساباتك

ودرست المشروع

وقيمت مؤهلاتك

ولقيت النتائج إيجابية . لكنها هتحتاج فترة معافرة قبل
تحقيق الأرباح

يبقى خد الخطوة ولا تهتم لصراخ زوجتك بتاتا

حتى لو الأمر وصل للانفصال

فهمها كده بشكل واضح

.

ربنا سبحانه وتعالى قال عن الزوجة والأولاد

.

يَا أَيُّهَا الَّذِينَ آمَنُوا إِنَّ مِنْ أَزْوَاجِكُمْ وَأَوْلَادِكُمْ عَدُوًّا لَكُمْ
فَاحْذَرُوهُمْ

.

الزوجة والأولاد ممكن يخلوك تسرق عشان تحقق لهم أحلامهم في
الحياة . هما هنا أعداؤك

.

معظم الناس بيظنوا إن حديث ( إن أول فتنة بني إسرائيل كانت
في النساء ) إنها الفتنة الجنسية

.

لكنك لو كملت الحديث . هتلاقيه بيقول إن زوجة الرجل من بني
اسرائيل كانت بتقارنه بزوج صاحبتها . فتخليه يطلع يسرق ولا يرتشي ولا يرابي
عشان يجيب لها زي ما زوج صاحبتها بيجيب لصاحبتها . هيا دي الفتنة

.

من أشكال عداوة زوجتك ليك بردو . إنها ممكن تربطك جنبها .
وتخليك تكمل حياتك موظف . وبعد كده هتعايرك إن جوز صاحبتها بقى رجل أعمال .
وجاب لها الفيلا والعربية !!

وهيا اللي كانت زمان بتقول لك ( هتضيعنا ) لما خدت قرار
تسيب الوظيفة

فانتا عشان ما تضيعهاش . كملت في الوظيفة اللي مش عاجباها
دلوقتي !!

.

الحقيقة بردو إن الحديث بيقول ( كفى بالمرء إثما أن يضيع
من يقوت ) . أي من يعولهم من زوجة وأولاد

.

فانتا وانتا بتاخد قرار بدء البيزنس . لازم تكون دارسه
مليون الميه . عشان ما تعرضش نفسك لوزر هذا الحديث

.

فانتا محتاج للحكمة البالغة . اللي تخليك وقت ما تكون عارف
إن لسه وقت البيزنس ما جاش . ولازم تشتغل في الوظيفة . وتعصر على زفارتها
لامون . لازم تستحمل ده

.

أفتكر كنت شغال تصميم ميكانيكي في شركة ما شفتش أرذل من
صاحبها . كنت كل ما أحس بغصة في حلقي من تعليقاته السخيفة . أشوف رحمة بنتي
بتضحك لي . فأكمل شغل . واعصر لامون

.

وبردو أفتكر الموقف اللي حكيته في أول البوست . إني لما
لقيت الوظيفة هتخرجني من مسار البيزنس . وهتدخلني في المصيدة . سبتها وانا
ما عنديش بديل تاني مضمون

.

قرار الاستمرار في الوظيفة الأول كان عقلاني . وكان عكس
العاطفة

العاطفة وقتها كانت بتقول سيب الوظيفة السخيفة

.

وقرار ترك الوظيفة التاني كان عقلاني . وبردو كان عكس
العاطفة

العاطفة وقتها كانت بتقول الوظيفة الحالية أمان
واستقرار

.

طبعا أخطر مراحل القرار ده . واللي بسميها
[<u>\#عام_الحزن</u>](https://www.facebook.com/hashtag/%D8%B9%D8%A7%D9%85_%D8%A7%D9%84%D8%AD%D8%B2%D9%86?__eep__=6&__cft__%5b0%5d=AZVJDxnatbwPK9s_blz4iQ06PddeFhO6rKv5qaDBa7ROpoNgoFAvykQ8UN4hPgsIgRFLvtKwJRkku8WG6ALrbAvu1AoVa0kLA_iEo_o5_R9zYwqU0O8UyGDnoaJqKe-ukuMEwic8LflACGR6awQddoJoOlUyIj9iHAzsdjMpkW5PXatcfSQHdxtm7BTMtjLCZkg&__tn__=*NK-R)
. هتحصل لما تبدأ في البيزنس . وتتعثر . وتكون على وشك
تضييع أهلك

فتلاقي زوجتك بتقول لك
[<u>\#مش_قلت_لك</u>](https://www.facebook.com/hashtag/%D9%85%D8%B4_%D9%82%D9%84%D8%AA_%D9%84%D9%83?__eep__=6&__cft__%5b0%5d=AZVJDxnatbwPK9s_blz4iQ06PddeFhO6rKv5qaDBa7ROpoNgoFAvykQ8UN4hPgsIgRFLvtKwJRkku8WG6ALrbAvu1AoVa0kLA_iEo_o5_R9zYwqU0O8UyGDnoaJqKe-ukuMEwic8LflACGR6awQddoJoOlUyIj9iHAzsdjMpkW5PXatcfSQHdxtm7BTMtjLCZkg&__tn__=*NK-R)؟

.

ما تسكتي يا حاجة الله يرضى عنك . هوا الراجل مش
ناقصك

لكنها مش هتسكت . وهتقولها لك . فتوقعها منها . واستحملها
. بجملة مرارة البيزنس

.

ولو ما قالتهاش بلسانها . هتقولها لك بمليون طريقة . هما
موهوبين في التقطيم والنكد

فاعصر لامون . واثبت

.

أخيرا

الوصفة السحرية هيا إنك

[<u>\#تدوس_بنزين_وتسيب_دبرياش</u>](https://www.facebook.com/hashtag/%D8%AA%D8%AF%D9%88%D8%B3_%D8%A8%D9%86%D8%B2%D9%8A%D9%86_%D9%88%D8%AA%D8%B3%D9%8A%D8%A8_%D8%AF%D8%A8%D8%B1%D9%8A%D8%A7%D8%B4?__eep__=6&__cft__%5b0%5d=AZVJDxnatbwPK9s_blz4iQ06PddeFhO6rKv5qaDBa7ROpoNgoFAvykQ8UN4hPgsIgRFLvtKwJRkku8WG6ALrbAvu1AoVa0kLA_iEo_o5_R9zYwqU0O8UyGDnoaJqKe-ukuMEwic8LflACGR6awQddoJoOlUyIj9iHAzsdjMpkW5PXatcfSQHdxtm7BTMtjLCZkg&__tn__=*NK-R)

طريقة سواقة العربيات المانيوال

.

يعني !

خليك في وظيفة يدوب تجيب مصاريف البيت . عشان تسكت الكاسيت
اللي مفتوح في البيت

.

وافتح وزود في البيزنس بالتوازي

.

لحد ما البيزنس يكون بيجيب دخل كافي وزيادة عن مصاريف
البيت

وقتها سيب الوظيفة تماما . وتفرغ للبيزنس بشكل كامل
