---
layout: post
title: "استمتع بمشروعك"
date:   2024-04-10T00:00:01+03:00
author: "Mahmoud Marzouk"
category: "علم نفس البيزنس"
tag: "علم نفس البيزنس"
---


كنت وانا صغير بحب ورك الفرخة

وكان أكتر حاجة بحبها في الورك الدبوس

فكنت آكل الجزء التاني الأول

وأسيب الدبوس للآخر

.

لما كبرت عرفت إن ده غلط

ممكن تشبع قبل ما تاكل الدبوس

أو حد يمد إيده وياكل الدبوس اللي كنت سايبه للآخر

فبقيت لو بحب حاجة آكلها في الأول

وبعدين نشوف هنعمل إيه

.

[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZU38G1WtWFnzst1oX5FIqqLr7ZtB2mzwi0q__CvygY91WRNiKvJ3phRT25vA5ZMU_paOPOy8kyh2xXXBj46vMr1vUe_WmPFENwLYr5PVJkYa9TIA6PdqRUnKx89C59bgw_ojP9HEI94wx9Zuc5xZOoCLf-o0TMUd6UqONnL7w28icKgSxSZmlDvE-xvvhMYZJE&__tn__=*NK-R)

.

ما تعيدش ضخ كل فلوسك في المشروع تاني طمعا في تضاعف الربح
مستقبلا

بينما انتا حارم نفسك وأولادك من خير مشروعك دلوقتي

.

ممكن بعد ما يقعد المشروع يطلع ربح وانتا تعيد ضخه كاملا
فيه . تموت قبل ما تجني الثمرة

زي اللي شبع قبل ما ياكل الدبوس اللي بيحبه

تبقى كسبت إيه ؟!

.

أو . ممكن المشروع يخسر القديم والجديد

زي اللي ساب الدبوس للآخر . فحد مد إيده وكله قبله

.

وقتها هتعض أصابع الندم . مش هتعرف حتى تقول لنفسك آدينا
عشنا يومين حلوين على حس المشروع ده ومن خيره

.

ما تحرمش نفسك وأولادك

بلاش بخل

اصرف على نفسك الثلث

وتصدق بالثلث

واستثمر الثلث

دي النسب المثالية طبقا لحديث السحابة

.

حتى لو مش قادر توصل لها من أول يوم . فابدأ في السعي
ليها

لكن . ما تخليش كل مجهودك موجه لتكبير المشروع والبندين
التانيين صفر

هتندم
