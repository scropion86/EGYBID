---
layout: post
title: "انتبه للأمور غير الصناعيّة"
date:   2024-04-10T00:00:01+03:00
author: "Mahmoud Marzouk"
category: "إدارة الشركات"
---


البعض قد يتعجب من تطرق مواضيع الصفحة لمسائل خارج سياق
الصناعة

يعني دي صفحة متخصصة في الصناعة . إيه اللي يجيبها للكلام
عن الربا . التفاوض . الأخلاقيات والآداب . إلخ

.

وقبل ما أجاوب على السؤال ده . خليني أحكي قصة قد تكون
بعيدة . لكن ليها رابط بهذا الموضوع

.

مؤسس شركة سوليدووركس ( برنامج تصميم ميكانيكي ) بعد ١٠
سنين من إدارة الشركة . باع البرنامج لشركة أخرى . وذهب ليصنع برنامجا
جديدا

.

لماذا فعل هذا ؟!

لأنه من خلال إجاباته على أسئلة الشركات التي اشترت
البرنامج السابق لمدة حوالي ١٠ سنوات . لم تكن شكاويهم بخصوص كيف نرسم
دائرة أو اسطوانة

ولكن كانت معظم الشكاوى تدور حول ( إدارة ملفات
التصميم ) !!!

نسخ ملف

نقل ملف

حذف ملف

تغيير اسم ملف

التعديل على ملف داخل في تجميعة أكبر

.

وبالفعل هؤلاء العملاء كان معهم حق

فإدارة الملفات أهم من تصميم الأجزاء الموجودة في هذه
الملفات !!!

وإلا ممكن بعد شهر شغل تنقل ملفات من مكان للتاني . وتغير
اسم جزئين تلاتة . تيجي تفتح ملف الماكينة . تلاقيه كله قافش في بعضه .
وانسى شغل شهر فات

.

ولذلك كنت أولي اهتماما كبيرا بتدريب المهندسين على ترتيب
الملفات

تسمية الملفات طبقا لكود

تقسيم ملفات الماكينة أو الاسطمبة على فولدرات مرتبة
ومنسقة جيدا

.

دا بالظبط هو الإجابة على السؤال اللي في مقدمة
البوست !!!

إنتا صفحة صناعة . بتتكلم عن الربا والأخلاقيات والحقوق
والواجبات ليه ؟!!!

.

لإنك كصاحب مصنع بعد فترة هتكتشف إن أسهل حاجة هي تصنيع
منتج

لكن هتلاقي البركة منزوعة من شغلك بسبب الربا

هتلاقي نفسك مش عارف تبيع عشان لا تحسن معاملة
عملائك

هتلاقي شريكك عاوز يفض الشركة لإنك غير مدرك لحقوق
الشراكة

هتلاقي العمال بيسيبوا الشركة عشان انتا بتسيء
معاملتهم

هتلاقي نفسك خسران بسبب شراء خامات أو ماكينات بدون تفاوض
جيد

.

فاحنا كصفحة بتتكلم عن الصناعة . ضروري نتكلم عن ما يحيط
بالصناعة

إحنا بنتكلم عن الصناعة . مش التصنيع
