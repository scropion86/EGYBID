---
layout: post
title: "إدارة الأرضيّات"
date:   2024-04-10T00:00:01+03:00
author: "mahmoud"
category: "مفاهيم مهمّة في البيزنس"
tag: "مفاهيم مهمّة في البيزنس"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUTqb8EtT-7BF93_5oC-jF7MWHXni_kQ4PRdfir4yey_J6iUiTOfRvHc_mZlTd6WS5TUsZgmBXxZCnAUd4orqvji-ovcSSA5FpoCdOoUqs8lyCxNk7bTCq-3_BeY7G9F3kKtdGLqtLZdkW-6r59ayLL1HqcG36WbGd6SYCWddV4kOcM6QCh5YmVPlaGOY7-_cE&__tn__=*NK-R)




دي تاني مرّة أتسأل فيها السؤال ده خلال حوالي أسبوع
واحد

والردّ واحد

ده أمر واقع - حضرتك مطالب إنّك
[<u>\#تتعامل\_معاه</u>](https://www.facebook.com/hashtag/%D8%AA%D8%AA%D8%B9%D8%A7%D9%85%D9%84_%D9%85%D8%B9%D8%A7%D9%87?__eep__=6&__cft__%5b0%5d=AZUTqb8EtT-7BF93_5oC-jF7MWHXni_kQ4PRdfir4yey_J6iUiTOfRvHc_mZlTd6WS5TUsZgmBXxZCnAUd4orqvji-ovcSSA5FpoCdOoUqs8lyCxNk7bTCq-3_BeY7G9F3kKtdGLqtLZdkW-6r59ayLL1HqcG36WbGd6SYCWddV4kOcM6QCh5YmVPlaGOY7-_cE&__tn__=*NK-R) -
مش
[<u>\#تتجنّبه</u>](https://www.facebook.com/hashtag/%D8%AA%D8%AA%D8%AC%D9%86%D9%91%D8%A8%D9%87?__eep__=6&__cft__%5b0%5d=AZUTqb8EtT-7BF93_5oC-jF7MWHXni_kQ4PRdfir4yey_J6iUiTOfRvHc_mZlTd6WS5TUsZgmBXxZCnAUd4orqvji-ovcSSA5FpoCdOoUqs8lyCxNk7bTCq-3_BeY7G9F3kKtdGLqtLZdkW-6r59ayLL1HqcG36WbGd6SYCWddV4kOcM6QCh5YmVPlaGOY7-_cE&__tn__=*NK-R)

لإنّك ببساطة - ما تقدرش تتجنّبه




الموضوع يشبه إنّ حضرتك تكون عاوز تلعب ملاكمة - بسّ خايف حدّ
يضربك في وشّك !!

حضرتك تقدر تتعلّم الدفاع ضدّ ضربات الوجه في الملاكمة - لكن
ما تقدرش تتجنّبها




ما تقدرش في الملاكمة تشوف طريقة ما تتضربش بيها في
وشّك !!!

لكن مطلوب منّك تكون تقدر تستحمل الضربة في وشّك - لو ما
تقدرش تستحملها - يبقى اصبر لحدّ ما تكون تقدر تستحملها

وما تدخلش ماتش في الوزن المفتوح إلّا لمّا تكون قفّلت اللعب
مع كلّ اللعيبة في وزنك




وإن كنت انا شخصيّا ضدّ لعبة الملاكمة لوجود نهي عن الضرب في
الوجه - لكن باسخدمها كمجرّد مثال




التجارة في البصل - مالهاش علاقة بالبصل

أمّال ليها علاقة بإيه ؟!

ليها علاقة بالفلوس حضرتك - بالأواجل والتحصيل والأرضيّات
والمتأخّرات والديون المعدومة

ليها علقة حضرتك بالـ
[<u>\#سيولة</u>](https://www.facebook.com/hashtag/%D8%B3%D9%8A%D9%88%D9%84%D8%A9?__eep__=6&__cft__%5b0%5d=AZUTqb8EtT-7BF93_5oC-jF7MWHXni_kQ4PRdfir4yey_J6iUiTOfRvHc_mZlTd6WS5TUsZgmBXxZCnAUd4orqvji-ovcSSA5FpoCdOoUqs8lyCxNk7bTCq-3_BeY7G9F3kKtdGLqtLZdkW-6r59ayLL1HqcG36WbGd6SYCWddV4kOcM6QCh5YmVPlaGOY7-_cE&__tn__=*NK-R)




قلت قبل كده إنّك مش هتكوّن ثروة إلّا لمّا تتعامى عن المنتج -
وتنظر فقط للفلوس

وضربت مثل بسوّاق الميكروباص اللي بيقول للتبّاع ( هات
الاتنين جنيه اللي على الأرض دول ) - لمّا شاف اتنين زباين واقفين على
الأرض

هوّا مش شايفهم زباين - هوّا شايفهم فلوس




كذلك

تاجر البصل مش هيكوّن ثروة إلّا لمّا ينسى هوّا بيتاجر في
إيه - ويفتكر فقط إنّه بيتاجر في فلوس




فلوس راحت عشان نشتري بيها بضاعة - وفلوس جات في شكل بضاعة
في شكاير




الفلوس اللي جات في شكل بضاعة دي دخلت مخزن بيتأجّر بفلوس -
بيتصرف عليه تشغيل فلوس - بيحصل لها تلف - بفلوس - بتتباع بفلوس أكتر من
مجموع ما سبق




البصل اللي اتباع وطلع من مخزني - هوّا فلوس طلعت من
خزنتي - وراحت عند المشتري

كده المشتري خد منّي فلوس - مش بصل




دوري دلوقتي هو متابعة استرداد الفلوس اللي عند المشتري -
ومراقبة الفلوس اللي في خزنتي - زادت - نقصت - السيولة كام - السيولة دي
تقدر تخلّيني أشتري أناناس تاني قدّ إيه




أناناس إيه يا فندم ؟! حضرتك مش بتقول بتتاجر في البصل
؟!

يا فندم قلت لك أنا مش بتاجر في البصل - أنا بتاجر في
الفلوس




لو فهمت كده - هتفهم جدّا المثل الشعبيّ اللي بيقول
[<u>\#التاجر\_بفلوسه</u>](https://www.facebook.com/hashtag/%D8%A7%D9%84%D8%AA%D8%A7%D8%AC%D8%B1_%D8%A8%D9%81%D9%84%D9%88%D8%B3%D9%87?__eep__=6&__cft__%5b0%5d=AZUTqb8EtT-7BF93_5oC-jF7MWHXni_kQ4PRdfir4yey_J6iUiTOfRvHc_mZlTd6WS5TUsZgmBXxZCnAUd4orqvji-ovcSSA5FpoCdOoUqs8lyCxNk7bTCq-3_BeY7G9F3kKtdGLqtLZdkW-6r59ayLL1HqcG36WbGd6SYCWddV4kOcM6QCh5YmVPlaGOY7-_cE&__tn__=*NK-R)




يعني التاجر ده عبارة عن واحد معاه فلوس - واحد معاه
مليون - واحد معاه 10 - واحد معاه 100

كلّ واحد منهم بيتداول على قدر رأس المال المتاح معاه -
ودوره هوّا إنّه يحافظ على رأس المال ده خلال التداول - ويتعامل مع المخاطر
اللي بتحيط برأس المال ده وهوّا بيخرج من خزنة ويدخل خزنة تانية




لو كان عنده أكبر معلومات في الدنيا عن البصل - ومعلومات
متوسّطة عن
[<u>\#إدارة\_حركة\_الأموال</u>](https://www.facebook.com/hashtag/%D8%A5%D8%AF%D8%A7%D8%B1%D8%A9_%D8%AD%D8%B1%D9%83%D8%A9_%D8%A7%D9%84%D8%A3%D9%85%D9%88%D8%A7%D9%84?__eep__=6&__cft__%5b0%5d=AZUTqb8EtT-7BF93_5oC-jF7MWHXni_kQ4PRdfir4yey_J6iUiTOfRvHc_mZlTd6WS5TUsZgmBXxZCnAUd4orqvji-ovcSSA5FpoCdOoUqs8lyCxNk7bTCq-3_BeY7G9F3kKtdGLqtLZdkW-6r59ayLL1HqcG36WbGd6SYCWddV4kOcM6QCh5YmVPlaGOY7-_cE&__tn__=*NK-R) -
فهو فاشل - وسيفشل




حضرتك إهتمّ اكتر بدراسة
[<u>\#حركة\_المال</u>](https://www.facebook.com/hashtag/%D8%AD%D8%B1%D9%83%D8%A9_%D8%A7%D9%84%D9%85%D8%A7%D9%84?__eep__=6&__cft__%5b0%5d=AZUTqb8EtT-7BF93_5oC-jF7MWHXni_kQ4PRdfir4yey_J6iUiTOfRvHc_mZlTd6WS5TUsZgmBXxZCnAUd4orqvji-ovcSSA5FpoCdOoUqs8lyCxNk7bTCq-3_BeY7G9F3kKtdGLqtLZdkW-6r59ayLL1HqcG36WbGd6SYCWddV4kOcM6QCh5YmVPlaGOY7-_cE&__tn__=*NK-R)
في العمليّة التجاريّة

الأواجل أمر واقع - دورك هو التعامل معاه - مش
تجنّبه

كتبت بوست إنك تقدر تتعامل مع الأواجل . لكن ما تقدرش
تمنعها

فكان السؤال المنطقي هو . أتعامل معاها ازاي ؟!

فخلينا نجاوب في البوست ده

.

[\#نصيحة\_من\_خبير](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWXL1bWxwBNSDqRyD18m3c2Qm3jZiE0bYlKSnttMCBQ2AkJStoZ9CSavcW7lQE962mRqAC41X9cO6RdzOpPXpUoaMnUYKwpjnRdtVeonzGsfk4YCnL7yCPAT6W2vDL9Fe2AaRfq3LnNmTT2qRX7AJUqVmgVNuneo3nelndUoDjGLQ&__tn__=*NK-R)

.

حضرتك إعمل بيان ب ١٠٠ عميل

إنتقي أفضل ١٠ منهم

.

هانتقيهم ازاي ؟!

إعمل جلسات مع مدراء المبيعات في مجالك . ومندوبين
المبيعات في منطقتك . واعرف منهم تقييم العملاء بناءا على تجاربهم العملية
معاهم

.

عرفت أفضل ١٠ عملاء

ابتدي بيع ليهم تحت سقف ائتمان

.

يعني انتا شغال في بضاعة ب ٥ مليون جنيه

قول أنا أكبر قيمة للائتمان اللي هارميه في السوق هو مليون
جنيه مثلا

.

هقسم المليون جنيه ده على أفضل ١٠ عملاء

يبقى كل عميل هاعطيه بضاعة على سبيل الائتمان ب ١٠٠ ألف
جنيه

دا اللي بيسموه الأرضية أو الفرشة

.

نزلت ل ١٠ تجار كل واحد بضاعة ب ١٠٠ ألف جنيه

مكسبي في البضاعة دي مثلا ١٠ آلاف جنيه

والتحصيل على شهر

.

بعد شهر هروح لكل تاجر ببضاعة جديدة ب ١٠٠ ألف جنيه

هحصل ال ١٠٠ ألف جنيه القديمة

وهسيب عنده بضاعة جديدة ب ١٠٠ ألف جنيه

كده أنا كسبت منه ١٠ آلاف جنيه

.

هافضل شغال كده لحد ما اكسب منه ١٠٠ ألف جنيه

أبقى كسبت من ال ١٠ تجار المليون جنيه اللي انا كنت راميهم
في السوق

.

كده افتح في تاني عشر تجار من ال ١٠٠ تاجر

وآخد معاهم نفس الجولة في ١٠ شهور جداد

.

خلال ال ١٠ شهور الأولى باعرف مين تاجر أمين

فبارفع له سقف الائتمان ل ٢٠٠ ألف

ومين نص ونص . فباخفض له سقف الائتمان ل ٥٠ ألف

ومين حرامي . فبحاول استرد اللي اقدر عليه من فلوسي اللي
عنده . وبعدين اوقف التعامل معاه

.

وكذلك تاني شريحة من ال ١٠٠ تاجر

وتالت ورابع وعاشر شريحة

.

هتقول لي كده انا محتاج ١٠٠ شهر . يعني ٨ سنين

آه وماله . هوا انتا مستعجل ولا حاجة ؟!

.

هتقول لي فيه تاجر عارض عليا ربح أكبر مقابل إني أرفع له
سقف الائتمان ل ٢٠٠ ألف

هقول لك لأ

.

قلت لك آفة التجارة هي
[\#الطمع\_والاستعجال](https://www.facebook.com/hashtag/%D8%A7%D9%84%D8%B7%D9%85%D8%B9_%D9%88%D8%A7%D9%84%D8%A7%D8%B3%D8%AA%D8%B9%D8%AC%D8%A7%D9%84?__eep__=6&__cft__%5b0%5d=AZWXL1bWxwBNSDqRyD18m3c2Qm3jZiE0bYlKSnttMCBQ2AkJStoZ9CSavcW7lQE962mRqAC41X9cO6RdzOpPXpUoaMnUYKwpjnRdtVeonzGsfk4YCnL7yCPAT6W2vDL9Fe2AaRfq3LnNmTT2qRX7AJUqVmgVNuneo3nelndUoDjGLQ&__tn__=*NK-R)

.

تاني بقول وأعيد وأكرر بدون ملل

التجارة هي إدارة السيولة . مش المنتجات

.

اللي بيشتري بصل وبيبيع بصل . هوا بيشتري فلوس وبيبيع
فلوس

دوره هو إدارة حركة الفلوس . مش حركة البصل

.

أخيرا . إيدك ورجلك وعينك وعقلك وقلبك فيما سبق هو .
المحاسب بتاعك

.

وهات له مراجع يراجع عليه كل أسبوع

ومكتب مراقب حسابات خارجي يراقب عليه وعلى المراجع كل
شهر

.

وهات برنامج ليك انتا يتابع كل ده ويطلع لك تقارير تقرأها
وانتا في الكافيه بالليل

.

إصرف على الحسابات . واخسر في المصاريف عليها . أحسن ما
تخسر من الحسابات نفسها

.

إنتا بتدير سيولة . مش بصل
