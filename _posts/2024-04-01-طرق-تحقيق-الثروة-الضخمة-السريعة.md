---
layout: post
title: "طرق تحقيق الثروة الضخمة السريعة"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


س / هل تحقيق ثروة ضخمة بسرعة هو مجرد خيال ؟!

ج / لأ

.

أفضل طريقة لصناعة ثروة ضخمة سريعة

هي إنك تقدم للناس حاجة هما عارفينها

بطريقة جديدة

.

لو الحاجة مش معروفة . الناس مش هتشتريها بكميات
كبيرة

ولو الطريقة معتادة . فانتا هتاخد جزء من السوق زيك زي
المنافسين

.

اللي بيقدم حاجة قديمة بطريقة تقديم جديدة بياخد كل
العملاء القدامى مرة واحدة

ومن هنا تتحقق الثروة الكبيرة السريعة

.

حاجة زي الويندوز . الناس كانت عارفة نظم تشغيل الكومبيوتر
. لكن الجديد إنها بقت صورية

سهم الماوس على الشاشة ده كان اختراع

.

حاجة زي أوبر مثلا

الناس كانت عارفة فكرة التاكسي

.

أمازون . الناس عارفة فكرة السوبرماركت

.

أقعد اعصر مخك بقى وشوف انتا ممكن تعمل إيه

قلنا إن طريقة صناعة الثروة الضخمة السريعة

هي تقديم حاجة قديمة بطريقة جديدة

.

ضيف لدا إن آخر تجارب لصناعة ثروة ضخمة سريعة . إعتمدت على
( مشاركة الموارد المعطلة لدى الآخرين )

.

حاجة زي أوبر . الاستفادة من الوقت غير المستغل لدى مالك
سيارة

.

أمازون مثلا لا يملك بضاعة . هوا بيستفيد بموارد
التجار

.

كذلك الهايبرات الكبيرة . هي تؤجر الرفوف لأصحاب
الشركات

يعني مصنع الجبنة مثلا بيأجر رفوف في كارفور يبيع عليها
الجبنة . ويعطي نسبة لكارفور من مبيعاته

.

لدرجة إني أعرف صاحب مصنع بيوقف بياعين جنب بضاعته في
كارفور . لإن كارفور نفسه مش هيشغل باله يبيع للزبون

وبالمناسبة الفكرة دي مجدية جدا مع صاحب المصنع ده

.

فالهايبرات بتكسب من تشغيل موارد الآخرين المعطلة

.

تجربة السعد والريان في تشغيل الأموال . ودي كانت استفادة
بموارد الفلوس الراكدة عند الناس

.

حط النصيحة دي على النصيحة اللي فاتت . واعصر دماغك
تاني
