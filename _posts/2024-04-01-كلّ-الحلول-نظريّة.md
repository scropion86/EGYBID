---
layout: post
title: "كلّ الحلول نظريّة"
date:   2024-04-10T00:00:01+03:00
author: "Mahmoud Marzouk"
category: "إدارة الشركات"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWxTAjYc84xMxagAuSk8h1lI2IhCOnJbJ7oVqe-E3JT6DnHc2Iz_wV6MToGELoqzmyipOsakYBunm2C3MTwY67QVcaEl3BHuKdLdEJtD6BlQyk2o7xsvRENeytZSjLwv82YBrCLi0sxKS2SFDzDcW683lLhjd3dAu_pcXGAh88G_w&__tn__=*NK-R)

\-

الحلّ اللي حضرتك رفضته لإنّه محتاج سنتين تلاتة عشان
يتنفّذ

السنتين التلاتة هيفوتوا وانتا واقف مكانك من غير
حلّ

\-

كلّ الحلول نظريّة يا فندم - ما هي لازم تكون نظريّة

ولّا حضرتك عاوزني أحطّ العصاية السحريّة على المصنع فيتحوّل
لمصنع مستقرّ بنسبة 100 ٪ في يوم وليلة

\-

فيه فرق بين حلّ نظريّ وحلّ غير عمليّ - يعني الحلّ النظريّ عادي
جدّا إنّه يكون عمليّ

كون الحلّ يكون نظريّ يعني هو لم يجرّب بعد - لكنّه لا يعني
إنّه غير قابل للتنفيذ

\-

الحلّ غير القابل للتنفيذ اسمه ( حلّ غير عمليّ )

زيّ إنّي آجي على دولة زيّ مصر مثلا - وأقول احنا هنلغي فوائد
البنوك من بكره الصبح

ده حلّ غير عمليّ - مستحيل يحصل في يوم وليلة

ولا حصل أيّام الرسول صلّى الله عليه وسلّم إنّ الخمر مثلا
حرّمت في يوم وليلة

\-

لكن لمّا اقول لحضرتك - إحنا ممكن نلغي فوائد البنوك على
مدار برنامج زمنيّ مدّته 10 سنوات - وواضح هنعمل إيه كلّ سنة بالتدريج - فالحلّ
ده نظريّ ولّا عمليّ ؟!

دا حلّ نظريّ عمليّ - نظريّ وعمليّ في نفس الوقت عاديّ

\-

الغلط هو إنّ واحد يتحطّ في موقف سؤال فيقوم هابد أيّ إجابة
وخلاص

\-

لكن الحلّ اللي يطلع بناءا على مناقشة المشكلة واقتراح
الحلول والمقارنة بينها واختيار الأفضل - فده حلّ عمليّ - لو لسّه ما اتنفّذش
يبقى اسمه نظريّ لحدّ ما يتنفّذ

لكنّه مش هبد - دا طالع من علم وخبرة وتجارب كتير عدّت
علينا - خلّتنا نكتب لحضرتك الروشتّة دي

\-

أنا هاعطيك حلّ نظريّ - وحضرتك محتاج تجتهد وتكافح في إسقاطه
على أرض المصنع

وممكن انتا وانتا شغّال تعدّل كتير على الحلّ بتاعي وتحسّن منّه
وتعمل نموذجك الأفضل للحلّ

وقتها هتشكر لو نشرت التجربة بتاعتك ونفعت الناس

\-

الناس بتبقى متخيّلة إنّ الحلّ اللي هيحصلوا عليه هو سحر
مثلا - أو انا هاجي ألاقي المصنع خربان - فأقوم واخده منّك وعاطيك مصنع تاني
بداله شغّال كويّس !!! هيّا بطّاريّة عربيّة ؟!!

\-

أو عندك 20 عامل ماشيين كلّ واحد على مزاجه - فهاجي بكره
بكتيبة عسكريّة بالرشّاشات أقف لك على باب المصنع - والعامل اللي ما يتظبطش
نعدمه إعدام ميدانيّ في وسط المصنع - عشان بقية العمّال يتظبطوا !!

\-

عادي جدّا إنّنا نرسم خطّة لتصحيح وضع المصنع خلال سنتين
تلاتة

لو انتا مستكتر السنتين تلاتة شغل على الخطّة

بلاش

بسّ نتقابل بعد سنتين تلاتة نشوف هتكون وصلت لفين
!!!
