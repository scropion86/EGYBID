---
layout: post
title: "طرق تنمية الكتابة والكلام.md"
date:   2024-07-21T00:00:01+03:00
author: "Mahmoud"
category: "0 - مفاهيم حياتيّة"
---
كتبت بوست إنك كرجل أعمال . مهم جدا تهتم بطريقة كلامك
وترتيب الكلام وصياغته

لإن دا عنصر من عناصر شغلك . مش مجرد رفاهية

.

فأكتر من حد سأل . إزاي نتعلم ده

.

مبدءيا الموضوع بيكتسب بالخبرة

لكن دا مش رد

لو كل حاجة هننتظر نكتسبها بالخبرة يبقى إيه لازمة التعليم
؟!

.

وفيه ملحوظة مهمة بردو

إنه مش من واجب اللي بينصحك بحاجة إنه يقول لك تعملها
ازاي

مجرد إن حد ينصحك بنصيحة من غير ما يقول لك تعملها ازاي
فهوا قدم لك خير

.

قدم لك خدمة إنه نقلك من مرحلة إنك ما كنتش تعرف إن فيه
مشكلة أصلا

لإنه نقلك لإنك بقيت عارف إن فيه مشكلة . بس لسه مش عارف
تتحل ازاي

ودي في حد ذاتها نقلة

.

بسميها الانتقال من مرحلة الجهل بالجهل . لمرحلة العلم
بالجهل

.

لكن

خلينا في البوست ده ننتقل لمرحلة العلم بالعلم

وانتا عليك مرحلة رؤية العلم

وتطبيق العلم

.

كده بقوا ٥ مراحل اهم . طبق ال ٥ مراحل دول بقى على كل
سؤال في حياتك

.

نرجع للموضوع

.

إزاي تقدر تكتسب القدرة على الكلام والصياغة . قبل
الاكتساب بالخبرة ؟!

.

عندك بعض الطرق . منها

.

[<u>\#الطريقة_الأولى</u>](https://www.facebook.com/hashtag/%D8%A7%D9%84%D8%B7%D8%B1%D9%8A%D9%82%D8%A9_%D8%A7%D9%84%D8%A3%D9%88%D9%84%D9%89?__eep__=6&__cft__%5b0%5d=AZX3SmRYbVsHtANm7A7QXDZP0g0RGvwYi7EnyB4FWThc2e1SLi9jouG0YKmJnsI1OBwQmMJURd4HnSaNl3WYCx9R7yhpPlckaSXh0FTwE8A3oF8t4M46vYvndaA7lLh2pgPHcj_3UFP4iXnThBmuURnrJ_GxYl-qgY9uVtNCsl72Vj99Ku60VzWBPNQmEKJsrWLCC0LAq_N4lihmhRXk8wz0&__tn__=*NK-R)

.

[<u>\#قراءة_القانون</u>](https://www.facebook.com/hashtag/%D9%82%D8%B1%D8%A7%D8%A1%D8%A9_%D8%A7%D9%84%D9%82%D8%A7%D9%86%D9%88%D9%86?__eep__=6&__cft__%5b0%5d=AZX3SmRYbVsHtANm7A7QXDZP0g0RGvwYi7EnyB4FWThc2e1SLi9jouG0YKmJnsI1OBwQmMJURd4HnSaNl3WYCx9R7yhpPlckaSXh0FTwE8A3oF8t4M46vYvndaA7lLh2pgPHcj_3UFP4iXnThBmuURnrJ_GxYl-qgY9uVtNCsl72Vj99Ku60VzWBPNQmEKJsrWLCC0LAq_N4lihmhRXk8wz0&__tn__=*NK-R)

.

القانون هو أكتر نص بشري منضبط

فقراءة القوانين هتعلمك الانضباط في الكلام

والتفريق بين المصطلحات الدقيقة

.

حاجة مثلا زي ما اقول لك

.

يعاقب اللي عمل كذا متعمدا . بالحبس مدة لا تزيد عن كذا .
أو بغرامة لا تقل عن ١٠ آلاف جنيه . وبكليهما في حالة العود

.

فهنا هتنتبه لكلمة زي ( متعمدا )

فهتروح تسأل يعني إيه متعمدا . وهنعرفها ازاي . انتوا
هتدخلوا في النوايا ولا إيه . والكلام الاهبل ده

.

قال يعني لو حد حط لحد سم في الأكل يبقى ما نعرفش
نيته

ممكن كانت نيته يعمل فيه مقلب مثلا

.

هتنتبه لكلمة زي . الحبس

فهتسأل . الحبس ولا السجن

وإيه الفرق بينهم

.

هتنتبه لكلمة . أو بغرامة

وهتنتبه للفرق بينها وبين . وبغرامة

.

هتنتبه لكلمة لا تقل عن ١٠ آلاف جنيه

فهتقول . وليه ما قالوش . تزيد عن ١٠ آلاف جنيه

.

فهتعرف إن كلمة لا تقل . تختلف عن كلمة تزيد

لا تقل عن ١٠ الاف . يعني ممكن ١٠ آلاف

لإن ال ١٠ آلاف . لا تقل عن ال ١٠ آلاف

.

لكن كلمة تزيد عن ١٠ آلاف . يبقى الغرامة هتبدأ من
١٠٠٠١

.

هتنتبه لكلمة . أو بكليهما في حالة العود

فهتعرف يعني إيه استدراك

.

وهتعرف إن تكرار الجريمة هيخلي تطبيق العقوبتين مع بعض
إلزامي

.

ليه ؟

لإنه قال . وبكليهما في حالة العود

يعني بالاتنين مع بعض

.

فدي طريقة مهمة جدا في تعلم ضبط الكلام وحسن
الصياغة

.

القانون كمان هيعلمك حاجة مهمة جدا . وهي . التعاريف
والمصطلحات

يعني . في مقدمة أي قانون . هتلاقيه بيقول لك . كلمة كذا
اللي هترد في القانون ده معناها كذا

.

لإن فيه قاعدة أصيلة بتقول . الحكم على الشيء فرع عن
تصوره

.

فلو قلت لك مثلا كلمة . يختص مدير الشركة بالقيام
بكذا

فلازم انا وانتا نكون عارفين مين هوا مدير الشركة
ده

.

هل هوا صاحب الشركة

هل هوا صاحب أكبر عدد أسهم فيها

هل هوا رئيس مجلس الإدارة

هل هوا العضو المنتدب

هل هوا المدير العام

.

فتلاقي في بداية القانون تعريف لمين هوا مدير الشركة
ده

دا بيسموه . تحرير محل النزاع

.

يعني ما تجيش قدام تقول لي أصل انا كنت فاكرك تقصد
كذا

محل النزاع اللي بيننا خلاص احنا حررناه من الخلاف في
بداية الكلام

.

لما هتتعود على قراءة كلام بالصياغة المنضبطة دي

هتلاقي صياغتك انتا اليومية انضبطت

وتلاقي الناس اللي حواليك بدؤوا يعتبروك متحذلق
ومتفذلك

.

ما تزعلش

هما بيقولوا كده لإنهم في السبهللة . مش لإنك انتا اللي
غلط

.

أو لإنهم سيؤوا النية !!

.

يعني اللي زعل منك وانتا بتحرر محل النزاع ده . كان فاهم
الكلام . بس مش عاوزه يتشرح كده . عشان تكون معاه فرصة قدام يغلط ويقول لك
أصل انا كنت فاكرك تقصد كذا

.

فلما يلاقيك بتقفل عليه باب الخداع المستقبلي ده . ينتقدك
. عشان انتا متكبر

.

[<u>\#الطريقة_الثانية</u>](https://www.facebook.com/hashtag/%D8%A7%D9%84%D8%B7%D8%B1%D9%8A%D9%82%D8%A9_%D8%A7%D9%84%D8%AB%D8%A7%D9%86%D9%8A%D8%A9?__eep__=6&__cft__%5b0%5d=AZX3SmRYbVsHtANm7A7QXDZP0g0RGvwYi7EnyB4FWThc2e1SLi9jouG0YKmJnsI1OBwQmMJURd4HnSaNl3WYCx9R7yhpPlckaSXh0FTwE8A3oF8t4M46vYvndaA7lLh2pgPHcj_3UFP4iXnThBmuURnrJ_GxYl-qgY9uVtNCsl72Vj99Ku60VzWBPNQmEKJsrWLCC0LAq_N4lihmhRXk8wz0&__tn__=*NK-R)

.

[<u>\#قراءة_النقد_الأدبي</u>](https://www.facebook.com/hashtag/%D9%82%D8%B1%D8%A7%D8%A1%D8%A9_%D8%A7%D9%84%D9%86%D9%82%D8%AF_%D8%A7%D9%84%D8%A3%D8%AF%D8%A8%D9%8A?__eep__=6&__cft__%5b0%5d=AZX3SmRYbVsHtANm7A7QXDZP0g0RGvwYi7EnyB4FWThc2e1SLi9jouG0YKmJnsI1OBwQmMJURd4HnSaNl3WYCx9R7yhpPlckaSXh0FTwE8A3oF8t4M46vYvndaA7lLh2pgPHcj_3UFP4iXnThBmuURnrJ_GxYl-qgY9uVtNCsl72Vj99Ku60VzWBPNQmEKJsrWLCC0LAq_N4lihmhRXk8wz0&__tn__=*NK-R)

.

على القمة قراءة تفسير القرآن الكريم طبعا

بعدها قراءة شرح الحديث الشريف

.

لكني أقصد قراءة النقد الأدبي العادي

لإننا في القران والحديث بنهتم بالأحكام أكتر ما بنهتم
بالنقد البلاغي

لكن . لو هتروح للشعر مثلا . فالاهتمام الأول هو
بالبلاغة

بعدها ييجي المضمون والفكرة

.

يعني مثلا . هقول لكم بيتين من شعري الخاص . ما انا كنت
شاعر زمان . هههههههه

.

من قصيدة منتهى المعارك

.

إن لم تكن إلا المعارك منتهى . تنهى معاركنا المشاكل
كلها

إن الأسود إذا تجوب بغابها . يخشى الضباع مسيرها
وزءيرها

والأرض في عرف الكرام كريمة . يحمي الكرام ربوعها
وحدودها

.

فتلاقي وقفة عند كلمة . ربوعها وحدودها . ربوعها بمعنى
الأرض من الداخل . وحدودها بمعنى الحدود من الخارج

.

هتلاقي وقفة عند كلمة مسيرها وزءيرها . يعني الخوف من
الأفعال . المسير . والاقوال . الزءير

.

فلما هتقرأ نقد أدبي . هتبتدي تبان لك فروقات زي دي في
الصياغات . فهتبتدي تستخدمها في كلامك . فهتعلى معاك الكفاءة في التعبير
والبيان

.

النقد الأدبي كمان هيعلمك . تشريح النص

.

يعني هيعلمك إن أي موضوع له مقدمة ووسط ونهاية

.

هيعلمك بتقول إيه في المقدمة وإيه في النهاية

هيعلمك تقول كلام يشد الناس في المقدمة

وكلام يلخص الموضوع في النهاية

.

وهيعلمك في الوسط تقسم كلامك لأفكار

كل فكرة ليها تعريف وشرح

وليها استدراك على حالاتها الخاصة

وليها رد على المعارضين ليها

.

في مرحلة تعلم الأدب أيضا . مهم جدا . تحفظ

.

تقول الحكمة . إن الكلام من الكلام

.

يعني إيه ؟!

.

يعني عشان أقول كلام حلو . كان لازم اكون سمعت كلام حلو .
فحفظته . وستفت كل كلمة وكل حكمة في مكان في مخي

.

فلما ييجي الموقف المناسب . تستدعي الدرج بتاع الموقف ده .
فيطلع لك فيه مخزون

.

آيات قرآنية

أحاديث

حكم

أمثال

نكت

مواقف

حكم وأمثال أجنبية

.

قال عنتر بن شداد

هل غادر الشعراء من متردم . أم هل عرفت الدار بعد توهم
؟!

.

يعني . هل ممكن تكون رايح لدار في مكان غريب . وانتا مش
عارف عنوانها . فتوصل لها كده ؟!

لازم كان حد قال لك على العنوان ووصفهولك

.

طيب . الشعراء قبلنا اتكلموا عن كل المعاني . هل غادر
الشعراء من متردم

.

فأنا . كعنترة . حافظ شعر القدماء . عشان كده بقيت بقول
شعر

.

بيسموه في الشعر . التحمل

التحمل يعني لازم الشاعر يكون يحمل . يحفظ . قدر كبير من
أشعار القدماء

.

في الفقرة اللي فاتت أنا استدعيت حكمة . الكلام من
الكلام

واستدعيت بيت شعر . هل غادر الشعراء من متردم

.

[<u>\#الطريقة_الثالثة</u>](https://www.facebook.com/hashtag/%D8%A7%D9%84%D8%B7%D8%B1%D9%8A%D9%82%D8%A9_%D8%A7%D9%84%D8%AB%D8%A7%D9%84%D8%AB%D8%A9?__eep__=6&__cft__%5b0%5d=AZX3SmRYbVsHtANm7A7QXDZP0g0RGvwYi7EnyB4FWThc2e1SLi9jouG0YKmJnsI1OBwQmMJURd4HnSaNl3WYCx9R7yhpPlckaSXh0FTwE8A3oF8t4M46vYvndaA7lLh2pgPHcj_3UFP4iXnThBmuURnrJ_GxYl-qgY9uVtNCsl72Vj99Ku60VzWBPNQmEKJsrWLCC0LAq_N4lihmhRXk8wz0&__tn__=*NK-R)

.

[<u>\#تعلم_المنطق</u>](https://www.facebook.com/hashtag/%D8%AA%D8%B9%D9%84%D9%85_%D8%A7%D9%84%D9%85%D9%86%D8%B7%D9%82?__eep__=6&__cft__%5b0%5d=AZX3SmRYbVsHtANm7A7QXDZP0g0RGvwYi7EnyB4FWThc2e1SLi9jouG0YKmJnsI1OBwQmMJURd4HnSaNl3WYCx9R7yhpPlckaSXh0FTwE8A3oF8t4M46vYvndaA7lLh2pgPHcj_3UFP4iXnThBmuURnrJ_GxYl-qgY9uVtNCsl72Vj99Ku60VzWBPNQmEKJsrWLCC0LAq_N4lihmhRXk8wz0&__tn__=*NK-R)

.

المنطق عموما . والمغالطات المنطقية خصوصا . من أكتر
الحاجات اللي ممكن تضبط قدرتك على التعبير . بل وقدرتك على استقبال كلام
الآخرين وتحليله بالشكل الصحيح

.

هيضبط معاك إيه يتقال قبل إيه

وبناءا عليه . هيضبط معاك الردود . لإن اللي قدامك لسه ما
قالش كلمة رقم ٣ عشان ترد عليه بكلمة رقم ٤

.

يعني مثلا

تخيل معايا الحوار ده

.

س . تخيل إن الحاجة الفلانية ب ١٠ آلاف جنيه !!!

ج . تمام

.

المتوقع هنا إني كنت اقول له . ياااااه . دي غالية
قوي

أو ياااااه . دي رخيصة قوي

.

لكني قلت له بمنتهى البرود . تمام . بس كده

.

ليه ؟

لإنه لسه ما وضحليش هوا كده شايفها غالية ولا رخيصة

يوضح الأول . وبعدين نتكلم

.

عادي جدا حد يقول لك تخيل إن الموتوسيكل بقى ب ١٠ آلاف
جنيه

فانتا تفهم إنه كده معتبره رخيص . عشان كده بيستغرب

بينما هوا في الحقيقة معتبره غالي . عشان كده
بيستغرب

.

فالمنطق هيعلمك الترتيب ده

.

وبناءا عليه هتلاقي كلامك بدأ ينضبط مع الناس

.

وطبعا هتلاقي الناس بدأت تعتبرك متفزلك

لإنهم ببساطة بيتكلموا أي كلام بدون حسابات . فلما يقابلهم
واحد بيعمل حساب للكلام . يبقى بالنسبة لهم معقد

.

المنطق هيعلمك إنك لا تنساق وراء المغالطات
المنطقية

.

حد يقول لك مثلا . تشرب شاي ؟

فتقول له . لأ شكرا

.

فيقول لك . إنتا قرفان من الشاي بتاعنا ولا إيه ؟!

فتقول له . لا أبدا ما تقولش كده

.

كده إنتا وقعت في مغالطة منطقية مع الشخص ده

أو بمعنى أصح . هوا شدك لمغالطة وانتا رحت وراه

.

ما تدافعش

هوا قال لك . انتا قرفان من الشاي بتاعنا . ما
تدافعش

.

سيدنا خالد بن الوليد رضي الله عنه قال ( لا خير في محصور
) . يعني الجيش المحاصر لازم يتهزم . فما تدافعش

.

ما تقولوش . لأ انا مش قرفان من الشاي بتاعكم

.

لكن قول له . وهوا الواحد لو ما شربش شاي يبقى معناها إنه
قرفان ؟!

.

كده انتا بتسأل . بتهاجم

.

هيقول لك . أيوه

قول له . مين اللي قال كده ؟!

بردو كده انتا بتهاجم

.

هيقول لك . الناس كلها بتقول كده

فتقول له . وانتا سألت الناس كلهم ؟!

.

طبعا هيلاقي نفسه اتورط معاك في نقاش هوا مش قده . فهيقول
عليك متعجرف ومتصلف ونرجسي . الشتايم اللي مش مفهومة دي

.

مش مهم

ضريبة إنك تضبط كلامك . هيا إنك تلاقي غير المنضبطين بدؤوا
ينتقدوك

لكن مش مهم . لإنك بتضبط كلامك عشان تتعامل بالانضباط ده
في البيزنس

.

هتتعامل بيه مع ناس منضبطة أساسا زيك . فتبقى طبيعي
بالنسبة لهم

ولو ما كنتش منضبط . هيرفضوك

.

أو ممكن تخسر في شغلك بسبب عدم الانضباط ده في
الكلام

لان الكلام في البيزنس يعني اتفاقات . يعني فلوس . يعني
مكسب وخسارة

.

فكده حضرتك عندك ٣ طرق ممكن تتعلم بيهم الكلام . وترتيب
الكلام وحسن الصياغة

.

أخيرا

أحب اضيف عليهم طريقة بونص يعني

وهي

[<u>\#متابعة_لقاءات_وحوارات_الأشخاص_الناجحين</u>](https://www.facebook.com/hashtag/%D9%85%D8%AA%D8%A7%D8%A8%D8%B9%D8%A9_%D9%84%D9%82%D8%A7%D8%A1%D8%A7%D8%AA_%D9%88%D8%AD%D9%88%D8%A7%D8%B1%D8%A7%D8%AA_%D8%A7%D9%84%D8%A3%D8%B4%D8%AE%D8%A7%D8%B5_%D8%A7%D9%84%D9%86%D8%A7%D8%AC%D8%AD%D9%8A%D9%86?__eep__=6&__cft__%5b0%5d=AZX3SmRYbVsHtANm7A7QXDZP0g0RGvwYi7EnyB4FWThc2e1SLi9jouG0YKmJnsI1OBwQmMJURd4HnSaNl3WYCx9R7yhpPlckaSXh0FTwE8A3oF8t4M46vYvndaA7lLh2pgPHcj_3UFP4iXnThBmuURnrJ_GxYl-qgY9uVtNCsl72Vj99Ku60VzWBPNQmEKJsrWLCC0LAq_N4lihmhRXk8wz0&__tn__=*NK-R)

.

هتطلع منها بتكنيكات وأساليب نقاش نافعة جدا إن شاء
الله

لكن الأهم في كل ما سبق هو
[<u>\#حسن_الملاحظة</u>](https://www.facebook.com/hashtag/%D8%AD%D8%B3%D9%86_%D8%A7%D9%84%D9%85%D9%84%D8%A7%D8%AD%D8%B8%D8%A9?__eep__=6&__cft__%5b0%5d=AZX3SmRYbVsHtANm7A7QXDZP0g0RGvwYi7EnyB4FWThc2e1SLi9jouG0YKmJnsI1OBwQmMJURd4HnSaNl3WYCx9R7yhpPlckaSXh0FTwE8A3oF8t4M46vYvndaA7lLh2pgPHcj_3UFP4iXnThBmuURnrJ_GxYl-qgY9uVtNCsl72Vj99Ku60VzWBPNQmEKJsrWLCC0LAq_N4lihmhRXk8wz0&__tn__=*NK-R)

.

يعني . ممكن كل دا يعدي قدامك . وما تجتهدش إنك تلاحظه
وتحلله وتفهمه وتخزنه فتستخدمه

.

طيب انتا لاحظت ترتيب

تلاحظه

تحلله

تفهمه

تخزنه

تستخدمه

؟!
