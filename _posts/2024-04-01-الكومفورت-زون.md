---
layout: post
title: "الكومفورت زون"
date:   2024-04-10T00:00:01+03:00
author: "Mahmoud Marzouk"
category: "علم نفس البيزنس"
tag: "علم نفس البيزنس"
---


"عشان متعلنش إفلاسك زي ما شركة كوداك أعلنت
إفلاسها "  
قصة إفلاس شركة كوداك من القصص اللي لازم تطبعها علي
ورق A4 وتعلقها قدام مكتبك وتقراها كل
يوم.  
شركه كوداك ظلت متربعة علي عرش صناعة الكاميرات لمدة 133
سنه !!  
متخيل 133 سنة شركة مستحوذة علي اكتر من 90% من سوق صناعة
الكاميرات في أمريكا. وفي الآخر أعلنت إفلاسها  
في 2012.  
فيليب كوتلر كان بيقول إن كوداك كانت من أقوى ١٠٠ شركة في
العالم إقتصادياً طبقاً لبحث إتنشر سنة ١٩١١ و بعد ٥٠ سنة فضلت محافظة على
ترتيبها هي و شركة كمان و باقي ال ١٠٠ شركة إنهاروا إقتصادياً تماماً.

" Your comfort zone will KILL U "

في 1975 قدم أحد المهندسين فكرة كاميرا رقمية لكوداك بس
فكرته إتقابلت بالسخرية والتجاهل.  
كوداك رفضت تتخلي عن الكونفرت زوون وتنتج حاجة جديد غير
اللي هي متفوقة بالانتاج فيها.

وائل الفخراني كان ف ندوة وإتسأل حد يسيب جوجل يا وائل .حد
يسيب شركة الملايين يتمنوا يشتغلوا فيها !!  
كان رده ، حسيت اني دخلت منطقة الكونفرت زون !!!!!

صديقي كان مدير لشركة multinational
في مصر تحلم تعدي جمبها بس مش تشتغل فيها.  
قدم استقالته من فترة وراح إشتغل ف كيان مغمور لسه بيبدأ
في السوق بقاله كام سنة، لما سألته قالي وصلت للكومفرت زون ،بروح المكتب
أشرب القهوة ومبتعلمش جديد.

لو في نصيحة لازم تتقال ف هي " أتحرك "  
إياك تعمل زي شركة كوداك وتفرح ب نجاح لحظي وصلت له
!  
إياك تفرح ب إنك وصلت للشركة اللي كان حلمك تشتغل
فيه  
وتقف علي كدا.!!  
أقف شوية و إفرح بنجاحك و فكر في خطوتك
الجاية.....  
"إتعلم" كل يوم حاجه جديدة.  
شركه كوداك بجلالة قدرها لما مطورتش من نفسها
فلست.!!  
أنت لو مطورتش من نفسك وزودت من سعرك في السوق كل يوم عن
اليوم اللي قبله صدقني هتتهمش وهتتركن علي الرف وهتفلس زي كوداك......
كفاية نوم في الكومفورت زون و أتحرك هتوصل وحاول واوعي تبطل محاولة
