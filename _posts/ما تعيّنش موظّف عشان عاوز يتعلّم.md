---
layout: post
title: "ما تعيّنش موظّف عشان عاوز يتعلّم.md"
date:   2024-07-21T00:00:01+03:00
author: "Mahmoud"
category: "5 - إدارة الشركات"
---
ليه بقول

ما تعينش موظف لإنه عاوز يتعلم

.

القاعدة الأساسية هي

ما تعملش حاجة بسبب ظرف مؤقت

.

يطلع منها بقى مليون نتيجة

.

ما تشاركش حد عشان عنده أزمة مالية

ما تتجوزش واحدة عشان جميلة

ما تتجوزيش واحد عشان ظابط أو طيار مثلا

.

ما تتاجرش في منتج عشان راءج دلوقتي ( أكواب ورقية
)

ما تصنعش منتج بسبب احتياج مؤقت ( كمامات )

.

ما تشتريش عقار في مكان عشان اتعمل فيه محطة محطة مترو
مثلا

ما تستثمرش في بلد عشان عندها مشروع قومي ( قطر وكأس
العالم مثلا )

.

قبل ما تاخد قرار زي ده . إعمل تجربة بسيطة

شيل الحاجة المؤقتة دي من الفرصة دي . لو فضلت الفرصة تمام
. يبقى تمام

.

يعني لو الظابط اللي متقدم لك ده محترم ومؤدب وشهم . شيلي
منه النجوم اللي على كتافه . هيفضل محترم بردو . يبقى اتجوزيه

.

لكن لو كان في حياته العادية مش محترم . إفترضي إنه اترفد
مثلا أو استقال . أو طيار ونظره ضعف . فأحيل لوظيفة إدارية . يبقى إيه
الحال ساعتها

.

أنا في ٣ ثانوي كنت جايب مجموع بترول . لكن ما دخلتهاش .
لسبب واحد . ألا وهو إني تخيلت إن العالم في يوم من الأيام مش هيبقى معتمد
على البترول . أعمل إيه أنا ساعتها !!

.

رجوعا لموضوع ليه ما تعينش موظف عشان عاوز يتعلم

ليه ؟!

لإنه ببساطة لما يتعلم . نظرته للموضوع هتختلف

.

[<u>\#أولا</u>](https://www.facebook.com/hashtag/%D8%A3%D9%88%D9%84%D8%A7?__eep__=6&__cft__%5b0%5d=AZV1O2yRMDW38KMM0h0rHSBKSWdDI4mA3C1A12GiMiSjpgJHfdOa8TCospk1lkOdAslcVbEwjzNWQEBmP5W0jXGhndfZ1_84fj7IPpROi51xY0fwkLHnIXQf7B681pK7PbmjiyEX1nyfB_st9h-ROb5OwmpqRXDm-T3MUeY4DqusSLCtJrpIfd2jFsXR9SSDnYdN3inq_jtmNpMH6-g-R8AT&__tn__=*NK-R)
/

.

المرتب اللي كان معتبره مناسب بجانب إنه بيتعلم . بقى
شايفه قليل

التعب اللي بيبذله في شغلانة عشان يتعلمها . خلاص هوا
اتعلمها . يبقى يتعب ليه ؟!

.

[<u>\#ثانيا</u>](https://www.facebook.com/hashtag/%D8%AB%D8%A7%D9%86%D9%8A%D8%A7?__eep__=6&__cft__%5b0%5d=AZV1O2yRMDW38KMM0h0rHSBKSWdDI4mA3C1A12GiMiSjpgJHfdOa8TCospk1lkOdAslcVbEwjzNWQEBmP5W0jXGhndfZ1_84fj7IPpROi51xY0fwkLHnIXQf7B681pK7PbmjiyEX1nyfB_st9h-ROb5OwmpqRXDm-T3MUeY4DqusSLCtJrpIfd2jFsXR9SSDnYdN3inq_jtmNpMH6-g-R8AT&__tn__=*NK-R)
/

.

هو إن الموظف اللي عاوز يتعلم . هيركز فقط على الحاجات
اللي عاوز يتعلمها . وهيعملها بنشاط

لكن لو عطيته مهمة هوا بالفعل متعلمها . هيطنشها . ما هو
يعملها ليه طالما مش هيتعلم منها حاجة جديدة

.

[<u>\#ثالثا</u>](https://www.facebook.com/hashtag/%D8%AB%D8%A7%D9%84%D8%AB%D8%A7?__eep__=6&__cft__%5b0%5d=AZV1O2yRMDW38KMM0h0rHSBKSWdDI4mA3C1A12GiMiSjpgJHfdOa8TCospk1lkOdAslcVbEwjzNWQEBmP5W0jXGhndfZ1_84fj7IPpROi51xY0fwkLHnIXQf7B681pK7PbmjiyEX1nyfB_st9h-ROb5OwmpqRXDm-T3MUeY4DqusSLCtJrpIfd2jFsXR9SSDnYdN3inq_jtmNpMH6-g-R8AT&__tn__=*NK-R)
/

.

الموظف الشغوف بالتعلم . هيبقى عاوز يكمل تعليمه في شركة
تانية

فممكن يتعلم عندك الاسطمبات مثلا . فيفكر يروح يتعلم الصاج
في مكان تاني

.

يعني احنا كحديثي تخرج نروح نموت نفسنا يعني ؟

.

لا أبدا . إشتغل عادي . لكن ما تخليش غرضك من الشغل هو
التعلم

خلي غرضك من الشغل هوا إنك شغال عادي عشان بتاخد مرتب عادل
. دا الغرض الطبيعي من الشغل على فكرة . مش التعلم إطلاقا

.

ومع الوقت لما تثبت وجودك في مكان لفترة كافية . وبالتوازي
تكون حسيت إنك قدمت للمؤسسة قيمة . وقتها فكر في الانتقال من مكان
للتاني

بس تعمل ده برجولة

.

إزاي ؟!

بإنك تروح لصاحب الشغل تقول له أنا عاوز امشي خلال ٣ شهور
. تعالى تشوف هنعمل ده ازاي بما لا يضر بشركتك

.

وأنا عملت ده مرتين أيام ما كنت موظف . يعني دا مش
خيال

.

وفي مرة منهم كنت بقابل المهندسين اللي هيتعينوا مكاني في
الإنترفيوهات بتاعتهم

.

طيب تطلع قد إيه الفترة اللي تعتبر فيها أكون أفدت المؤسسة
؟

من سنتين لتلاتة

.

لكن موضوع شهر وشهرين و ٦ شهور ده تعتبر بتأذي
المؤسسة

.

طيب هوا كان عارض عليا مرتب قليل . وأنا قبلته عشان اتعلم
. ولما اتعلمت بقيت حاسس المرتب قليل

.

ما كنتش تقبل المرتب

.

طيب أنا قبلته وخلاص

تبقى تطلب زيادته

.

طيب صاحب الشغل رفض

تبقى تلتزم بالاتفاق اللي بينكوا لحين انتهاءه . المسلمون
عند شروطهم

.

عشان كده بنقول عقد العمل لا يزيد عن سنة . بحيث لو انتا
خلال ٦ شهور حسيت بالظلم . تقدر تكمله لآخر السنة

.

طيب أنا هاشتغل بالمرتب الضعيف ده . لكن في المقابل مش
هأدي واجبي كامل . على قد فلوسهم

دا نقض للاتفاق لا يجوز

.

بس الاتفاق ظالم

الاتفاق الظالم واجب على الجميع الالتزام به

أمال الاتفاق معمول ليه حضرتك أصلا . ما هو عشان لما حد
يحس إنه مظلوم الاتفاق يلزمه على الاستمرار

.

تكونش ياد فاكر الاتفاق معمول عشان لما ما يعجبناش
نلغيه

طب ما ما كناش عملناه . ما هيا هيا طالما وقت ما ما
يعجبناش هنلغيه

.

دور الاتفاق أصلا هو إجبار الشخص المتضرر على الالتزام
بمقتضياته . لكن لو ما فيش طرف متضرر فالاتفاق بيفضل في الدرج مالوش
لازمة

.

يعني الاتفاق معمول أساسا عشان وقت الخلاف . وقت الخلاف
يعني وقت ما طرف يبقى متضرر . تقوم انتا تقول لي طالما فيه طرف متضرر يبقى
نلغي الاتفاق ؟!!

.

أمال فين قاعدة لا ضرر ولا ضرار

الضرر هو نقض الاتفاق حضرتك

.

بس انا متضرر

ولو نقضنا الاتفاق هيبقى الطرف الآخر متضرر . بطل
مرقعة

.

بالمناسبة قاعدة إن ( الاتفاق الظالم واجب النفاذ ) دي من
البديهيات اللي الناس ما تعرفهاش بسبب انتشار الضلال

.

صلح الحديبية مثلا كان ظالم للمسلمين . لكن الرسول صلى
الله عليه وسلم كان ملتزم بيه

ولما سيدنا عمر رضي الله عنه ثار بسببه . الرسول صلى الله
عليه وسلم ما شرحش لسيدنا عمر إن الاتفاق عادل . ولكنه قال له إن الصلح ده
أمر إلهي

.

نرجع لموضوعنا

طيب واللي عاوز يتعلم . يعمل إيه ؟

.

يتعلم طبعا . لكن ما تعتبرش الشغل مساحة للتعلم

.

الشغل علاقة بسيطة . إنتا بتقدم خدمة . بتاخد قصادها
راتب

ما هياش كيميا

فعلاقة الشغل ما فيش فيها عنصر التعلم دا خالص

.

فلو انتا عاوز تتعلم . إتعلم . لكن ما تعتبرش الشغل مساحة
للتعلم

.

يعني انتا شغال في شركة اسطمبات مثلا . وعاوز تتعلم الصاج
. يبقى اتعلم الصاج بعد ال ٨ ساعات بتوع مصنع الاسطمبات

ما تاخدش من وقت مصنع الاسطمبات لتعلم الصاج

ولا حتى تتعلم على كومبيوتر الشغل

.

صاحب الشغل عطاك الكومبيوتر ده باتفاق ضمني إنك تستخدمه
لشغله فقط

مش عاطيهولك محبة في سواد عيونك يعني

.

عاوز تشتغل في الصاج . إشتغل فيه فريلانس بعد انتهاء وقت
مصنع الاسطمبات

.

بس انتوا كده بتخسروا المبدعين

إقعد في حتة يالا . مبدعين إيه . إنتا بس اعمل المطلوب منك
في شغلك . قال مبدعين قال

.

عامل زي اللي ما بيركعهاش ومقضيها سنكحة . ويقول لك إذا
جاءكم من ترضون دينه وخلقه فزوجوه

حديث ضعيف

ولو الحديث صحيح . فانتا أساسا ما عندكش لا دين ولا خلق
نرضاهم

تلاقي الواد مبين الكلوت من تحت البنطلون . ويقول لك نرضى
دينه وخلقه !!

.

أو زي اللي يقول لك من سكن القرى ضاع علمه . علم مين يا
ابني . إنتا لحد دلوقتي ما تعرفش تقول شهور السنة الهجرية بالترتيب
