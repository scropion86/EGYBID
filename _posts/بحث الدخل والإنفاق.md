---
layout: post
title: "بحث الدخل والإنفاق.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
كتبت بوست عن احتياجات الناس الأساسية والمالية

أو اللي بسميه . التورتة . ومركز التورتة . وأطراف
التورتة

.

وبننصح دائما إنك تكون في مركز التورتة

لإن السوق يتآكل من أطرافه

.

يتآكل من أطرافه يعني الناس مع تدهور الوضع الاقتصادي
بتبتدى تستغنى عن أطراف المنتجات والخدمات

.

بيبتدوا يستغنوا في المنتجات عن الحلويات مثلا . مش الأكل
العادي

في الخدمات بيبتدوا يستغنوا عن الترفيه . مش العلاج أو
الكشف عند الدكتور يعني

.

طيب

لو عاوز أعرف مركز التورتة ده . أعرفه ازاي ؟!

.

شوف حضرتك

لو هنمشي علمي . فالمفروض فيه بحث بتصدره الهيئة العامة
للتعبئة والاحصاء . اسمه
[<u>\#بحث_الدخل_والإنفاق</u>](https://www.facebook.com/hashtag/%D8%A8%D8%AD%D8%AB_%D8%A7%D9%84%D8%AF%D8%AE%D9%84_%D9%88%D8%A7%D9%84%D8%A5%D9%86%D9%81%D8%A7%D9%82?__eep__=6&__cft__%5b0%5d=AZWRyFM2l8sCSAGrFBBUWaaqoQxQNpuvotuY_plGUD2HDYMU2LVKwO_-b7c5Xutlm1EYU6Sc9iocgXJnCgxicGFupsD4MND9lJDBjCluLo5xkOegyaYKqbkmEWgXoKRDnTuZudOrIdVjyPNRe3YN_O5eZY8eg9hFr3CCswD_2rGZsw&__tn__=*NK-R)

.

دا بيقول لحضرتك كل واحد في مصر دخل جيبه اليمين ١٠٠ جنيه
دخلوا منين . وطلع من جيبه الشمال ١٠٠ جنيه راحوا فين

.

لو عاوزين نمشيها بالحب

فبالحب كده أقدر أقول لحضرتك اشتغل في الآتي

.

أولا /

اشتغل في أي حاجة بتدخل في جهاز العروسين

.

لو فكرت في حياة الأسرة المصرية

هتلاقيهم على مدار حياتهم كل أسرة صرفت لها أقل حاجة مليون
جنيه على تزويج أبنائها

.

معقول . يعني أسرتنا الغلبان صرفت مليون جنيه على الزواجات
بتاعتنا ؟!

أيوه

.

إحنا ما حيلتناش مليون جنيه أصلا

أيوه . بس الأسر بتتشقلب وبتجيب فلوس من تحت الأرض لغرض
تزويج أبنائها

بيعملوا جمعيات

بيسافروا الخليج

بيبيعوا دهب . أرض

.

الأهم من كده إن دي مصاريف إجبارية ( مركز التورتة
)

.

النكتة بقى إن المصاريل دي . رغم ضخامتها . إلا إن الأسرة
بتتسامح فيها وبتصرفها

وبيهونوا على نفسهم إنها مصاريف
[<u>\#بتتصرف_مرو_واحدة</u>](https://www.facebook.com/hashtag/%D8%A8%D8%AA%D8%AA%D8%B5%D8%B1%D9%81_%D9%85%D8%B1%D9%88_%D9%88%D8%A7%D8%AD%D8%AF%D8%A9?__eep__=6&__cft__%5b0%5d=AZWRyFM2l8sCSAGrFBBUWaaqoQxQNpuvotuY_plGUD2HDYMU2LVKwO_-b7c5Xutlm1EYU6Sc9iocgXJnCgxicGFupsD4MND9lJDBjCluLo5xkOegyaYKqbkmEWgXoKRDnTuZudOrIdVjyPNRe3YN_O5eZY8eg9hFr3CCswD_2rGZsw&__tn__=*NK-R)

.

هههههههه

هيا مرة واحدة للأسرة . لكن مش مرة واحدة للمصانع

.

يعني أنا مصنع بصنع ميكروويف مثلا . مش معنى إنك جوزت ابنك
أو بنتك وجبت لهم ميكروويف واحد . إن انا هاقفل بكره بعد ما بعت لك
الميكروويف الواحد ده

.

إحنا عندنا مليون جوازة في السنة

يعنى مليون ميكروويف في ٣٦٥ يوم

يعني تقريبا مطلوب كل يوم ٣٠٠٠ ميكروويف

متخيل الرقم

ودا من غير تصدير

[<u>\#معضلة_الحجم</u>](https://www.facebook.com/hashtag/%D9%85%D8%B9%D8%B6%D9%84%D8%A9_%D8%A7%D9%84%D8%AD%D8%AC%D9%85?__eep__=6&__cft__%5b0%5d=AZWRyFM2l8sCSAGrFBBUWaaqoQxQNpuvotuY_plGUD2HDYMU2LVKwO_-b7c5Xutlm1EYU6Sc9iocgXJnCgxicGFupsD4MND9lJDBjCluLo5xkOegyaYKqbkmEWgXoKRDnTuZudOrIdVjyPNRe3YN_O5eZY8eg9hFr3CCswD_2rGZsw&__tn__=*NK-R)

.

فأنا شايف إن العمل في المنتجات اللي بتدخل في الجواز دي
هو أقوى مجال ممكن تشتغل فيه

.

المشكلة إن حضرتك خيالك هيكون محصور في التفكير في المنطقة
دي . فهتتخيل إن اللي بيدخل في الجواز ده هو الأجهزة المنزلية مثلا
وخلاص

.

بينما انتا عندك مئات المنتجات بتدخل في تجهيز شقة
العروسين

وصولا لحاجة زي الدهانات مثلا

خراطيم الكهرباء اللي جوا الحيطة

موتور المياه

الستاير

الكوالين والمفصلات

.

الحاجة التانية هي
[<u>\#الأكل</u>](https://www.facebook.com/hashtag/%D8%A7%D9%84%D8%A3%D9%83%D9%84?__eep__=6&__cft__%5b0%5d=AZWRyFM2l8sCSAGrFBBUWaaqoQxQNpuvotuY_plGUD2HDYMU2LVKwO_-b7c5Xutlm1EYU6Sc9iocgXJnCgxicGFupsD4MND9lJDBjCluLo5xkOegyaYKqbkmEWgXoKRDnTuZudOrIdVjyPNRe3YN_O5eZY8eg9hFr3CCswD_2rGZsw&__tn__=*NK-R)

.

وبردو ما تقفلش خيالك عند الأكل إنه الأكل العادي اللي
بتمسكه في إيدك

.

صناديق الفوم اللي بيتحط فيها السمك هو منتج في سلسلة
توريد الغذاء

العلف اللي بتاكله الفراخ هو حلقة في سلسلة الغذاء اللي
حضرتك بتاكله

علب الثيرموبلاستيك اللي بتتحط فيها الوجبات السريعة هي
منتج في سلسلة الغذاء

.

الحاجة التالتة هي الملابس

وبردو الملابس يعني كل ما يستخدمه الإنسان كملابس

مثل الأحذية . الشباشب . الكتاشي . المحافظ . الشنط
الجلد

.

شوية شوية تطلع لحاجات أعلى شوية

مثل قطع غيار السيارات

وفي البند ده بنتكلم عن المستهلكات فقط

.

يعني راجع نفسك كده من يوم ما اشتريت عربيتك بتصرف على
إيه

هتلاقي

١ . الزيوت

٢ . الفلاتر

٣ . البوجيهات

٤ . تيل الفرامل

٥ . السيور

تقريبا بس

.

وطبعا البنزين

لو تعرف تعمل بنزينة يبقى الله يوفقك

.

أخيرا . الخدمات

مثل العلاج . تقويم الأسنان . إلخ
