---
layout: post
title: "انتبه للفتاتها"
date:   2024-04-10T00:00:01+03:00
author: "mahmoud"
category: "مرزوقيات"
category: "الأسرة"
---


أكتر شئ ممكن يعجب الستّ في جوزها

هو الانتباه للفتهاتها

ومن ثمّ تلبيتها




سيبك من الكلام الكبير بتاع الورد والمحن ده

فيه محن أمحن منّه




يعني إيه الانتباه للفتاتها

ومن ثمّ تلبيتها




يعني جبت في يوم لبّ مشكّل

فلقيتها بتحبّ اللبّ الأبيض أكتر

أو لقيتها كلت السودانيّ كلّه الأوّل

وبعدين بدأت تدوّر على اللبّ

يبقى تاني يوم هات لها سودانيّ بسّ




لقيتها بتجيب من الفساتين فستان واحد

ومن الجزم جزمة واحدة

وبتيجي عند الشنط وتلفّ كتير

وتحتار بين الشنطة دي والشنطة دي

يبقى دي نقطة ضعفها الشنط




لو جابت شنطة من الإتنين

بكره هات لها التانية هديّة

واعرف بعد كده

إنّ الطريق لقلب الستّ دي تحديدا

من الشنط




لو ماشيين مع بعض بالعربيّة

وفجأة لقيتها نطّت من مكانها وقالت

الله ... حصان

شافت حصان فعجبها




بعد كده لو ماشيين بالعربيّة وشفت حصان

اقف بالعربيّة وخلّيها تتفرّج عليه




أو لقيت عربيّة ماشية ع اليمين بطيئة

ومحمّلة إحصنة من بتاعة الأفراح دي

امشي وراها ببطئ وسيبها تتفرّج عليهم




أنا آسف لو كنت رفعت عليك ضغط المحن

بسّ اسمع كلامي ومش هتندم إن شاء الله
