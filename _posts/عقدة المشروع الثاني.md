---
layout: post
title: "عقدة المشروع الثاني.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
[<u>\#علم_نفس_البيزنس</u>](https://www.facebook.com/hashtag/%D8%B9%D9%84%D9%85_%D9%86%D9%81%D8%B3_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZUlqYHY9VB43JbqW5loNfmuUAmDFMRmsT-JXfOpb6auc0qYJ0ejo6w-X30FVv9xevYuaDLml0a5TfcjxnouQA-GhxoJLLuJsNh3LtKMHHL7XMOva6uAVWhde-TCS28sMVcYMgwyAohr53rLCUI2gX9WrRVrlg3lHbZdjrKdSM7Aq6wjXjyr2ndeG_kGGi-prHA&__tn__=*NK-R)

\-

[<u>\#عقدة_المشروع_الثاني</u>](https://www.facebook.com/hashtag/%D8%B9%D9%82%D8%AF%D8%A9_%D8%A7%D9%84%D9%85%D8%B4%D8%B1%D9%88%D8%B9_%D8%A7%D9%84%D8%AB%D8%A7%D9%86%D9%8A?__eep__=6&__cft__%5b0%5d=AZUlqYHY9VB43JbqW5loNfmuUAmDFMRmsT-JXfOpb6auc0qYJ0ejo6w-X30FVv9xevYuaDLml0a5TfcjxnouQA-GhxoJLLuJsNh3LtKMHHL7XMOva6uAVWhde-TCS28sMVcYMgwyAohr53rLCUI2gX9WrRVrlg3lHbZdjrKdSM7Aq6wjXjyr2ndeG_kGGi-prHA&__tn__=*NK-R)

\-

ليّا صديق كان في سلاح المظلّات - قال لي إنّ المظلّات بعكس أيّ
حاجة في الدنيا - كلّ ما تكتسب فيها خبرة - كلّ ما تكون أصعب !!!

ليه ؟!

لإنّك كلّ ما تكتسب فيها خبرة - كلّ ما تشوف زمايلك بيموتوا
قدّامك

فيه ناس مظلّاتهم ما بتفتحش - فيه ناس المظلّة بتتقلب بيهم
وهمّا يدخلوا جوّاها - فيه ناس حبل المظلّة بيلفّ على بعضه وما يلحقوش
يفردوه

فكلّ ما تكتسب خبرة في المجال - كلّ ما تتعقّد منّه

\-

فخلّينا نتكلّم النهارده عن نقطة مهمّة في علم نفس
البيزنس

ألا وهي ( عقدة المشروع الثاني )

\-

في رأيك - إيه اللي ممكن تدخل عليه بطريقة أسهل - المشروع
الأوّل ولّا المشروع الثاني ؟!

الحقيقة إنّ المشروع الثاني أصعب بكتير !!!

ليه ؟!

لإنّ نفسيّتك مختزنة
[<u>\#آلام_المشروع_الأوّل</u>](https://www.facebook.com/hashtag/%D8%A2%D9%84%D8%A7%D9%85_%D8%A7%D9%84%D9%85%D8%B4%D8%B1%D9%88%D8%B9_%D8%A7%D9%84%D8%A3%D9%88%D9%91%D9%84?__eep__=6&__cft__%5b0%5d=AZUlqYHY9VB43JbqW5loNfmuUAmDFMRmsT-JXfOpb6auc0qYJ0ejo6w-X30FVv9xevYuaDLml0a5TfcjxnouQA-GhxoJLLuJsNh3LtKMHHL7XMOva6uAVWhde-TCS28sMVcYMgwyAohr53rLCUI2gX9WrRVrlg3lHbZdjrKdSM7Aq6wjXjyr2ndeG_kGGi-prHA&__tn__=*NK-R)

\-

نفسيّتك مختزنة المواقف اللي المشروع الأوّل عصرك
فيها

المواقف اللي كنت على وشك إنّك خلاص تستلف من الناس عشان
تكمّل

المرّات الكتير اللي قلت لنفسك ( ليه انا عملت في نفسي كده
؟! ما انا كنت موظّف وعندي مرتّب ثابت آخر الشهر )

المرّات اللي قلت لنفسك فيها ( ليه كابرت وما سافرتش الخليج
زيّ زمايلك ؟! )

حتّى المرّات اللي قلت لنفسك فيها - ليه دخلت قسم كذا وما
دخلتش قسم كذا - كان زماني متخرّج من قسم وظايفه أحسن وما كانش زماني اضطرّيت
اسيب وظيفتي وافتح مشروع خاصّ

المرّات اللي زوجتك كان على طرف لسانها تقول لك ( إنتا
ضيّعتنا )

والمرّات اللي أهلك قالولك فيها ( يا ما نصحناك وانتا ما
سمعتش كلامنا )

المرّات اللي دخل عليك العيد وانتا خايف ما تجيبش هدوم
العيد لولادك

والمرّات والمرّات والمرّات

مرّات كلّها مرارات

\-

وتيجي الحمد لله تنجح في المشروع الأوّل - الحمد لله - ربّنا
سبحانه وتعالى رحمك من عذابات بدايات المشروع الأوّل

ومدّت لك يد كيد من خلال الموج مدّت لغريق - ووصلت
للبرّ

\-

وبعدين !!!

يلمع قدّامك في البحر تاني شيء على البعد - شهوة جديدة تظهر
في قلبك تجاه فكرة جديدة - تشوف فيها ربح كبير جدّا - عشرات أضعاف الربح
اللي بتحقّقه من مشروعك الحالي

فتقول لنفسك ( وليه لأ ؟!!! ما انا عملتها قبل كده
)

\-

ما انا عاندت الجميع ونجحت المرّة اللي فاتت

ما كلّهم كانوا غلط وانا اللي كنت صحّ

ما زمايلي اللي سافروا الخليج كلّموني أشوف لهم شغل في مصر
بعد ما رجعوا ومش لاقيين شغل

ما زوجتي مهيّصة دلوقتي في أرباح المشروع القديم - وعيالي
بجيب لهم لبس العيد قبل رمضان

ما أهلي قالوا لي ( إنتا اللي كنت صحّ - يا ريتنا عملنا
زيّك )

\-

ليه لأ ؟!

ما ربح المشروع الأوّل كان عشر أضعاف ربح الوظيفة

ليه ربح المشروع التاني ما يكونش 10 أضعاف ربح المشروع
الأوّل فعلا

\-

تحسب حساباتك - وتاخد القرار - وخلاص هتنطّ في بحر العذاب
تاني - تلاقي حاجة بتشدّك للخلف

تسأل نفسك إيه هيّا !! ما يردش قلبك جواب

\-

فخلّيني أقول لك إيه هيّا

((( دي نفسك مختزنة آلام بدايات المشروع الأوّل )))

\-

قلت لك عقلك الباطن دوره إنّه يريّحك - مش مهمّ يكسّبك - المهمّ
يريّحك

\-

وعقلك الباطن كان حاضر معاك عذابات المشروع الأوّل -
وحافظها كويّس - وفاكرها - ومخزّنها

مش هيطلّعها لك كده بشكل علنيّ صريح

لكنّه هيفضل يوسوس لك عشان يرجّعك عن المشروع التاني

\-

لكن في المشروع الأوّل - عقلك الباطن ما كانش مخزّن
حاجة

اللهمّ إلّا شويّة كلام من ناس زيّ حالاتي بتخوّفك من
المشاريع

هتاخد كلامنا على سبيل إنّه كلام - وإنّنا بنبالغ - وإنّه
انتا قادر ع التحدّي وع المواجهة

وهترمي نفسك في البحر عادي - وهتكتشف في نصّ البحر معنى
كلام عمّك حزومبل

يا بحر الهوى - يا حبيبي أنا - أنا كنت عايز أجيلك بقالي
كام سنة

\-

في الأوّل هتغنّي وتقول ( بيقولوا إنّك قويّ - وبتجرح
بالقويّ )

لكن بعد المشروع الأوّل هتقول ( بقى هيّا الدنيا كده - بقى
همّا الناس كده !! )

في المشروع التاني بقى !!! إنتا بتبقى شفت بعينك - وليس من
رأى كمن سمع

\-

فالمشروع التاني استعدّ فيه لمواجهة العقدة دي - والمهمّ إنّك
تعرف إنّها موجودة - ده 90 % من الحلّ

لكن لو ما كنتش تعرف إنّها موجودة أصلا - فهيّا هتشوف شغلها
معاك في عقلك الباطن - في مساحة إنتا مش شايفها - وهترجّعك عن المشروع
التاني

وممكن عمرك كلّه يفوت من غير ما تلاقي إجابة لسؤال ( ليه
أنا ما عملتش المشروع التاني رغم إنّي كنت أقدر !!! )

وتحسب أنّك جرم صغير - وفيك انطوى العالم الأكبر

\-

بختك يا ابو بخيت - الهمّة يا جدعان

هزّوا الشبكة ولمّوا - خلّوا الرزق يبان

\-

صبرك حبّة يا خال

رزق الغيب دا حلال

ييجي بطولة البال

مش عايزة شيّال

ولا محتاج خيال - يجري وراه بحصان

بختك يا ابو بخيت
