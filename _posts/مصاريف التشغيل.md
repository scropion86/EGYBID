---
layout: post
title: "مصاريف التشغيل.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXNu3DiDuNY984jKpdqiM_4gQJ0edGuWv_FBvzl68gBwut3YdcAXAo6R0bTLvcnvZKZuLmAYJ93FcwqD1_QyyQj5zN1nYq5wbppoGNY7OLtSuelbKJ-On7dij7BUDf9Z8z8A1SK3uVzKRTcR2JijFt-LHI89LQ73Kg25O9SvyluSwhMAG2PBdzUyts5HiQizKJSSI4lxOOfuNQ_DhRZC71G&__tn__=*NK-R)

.

بمناسبة الأخ اللي كان عاوز يعمل مصنع حديد ب ٣ مليون
جنيه

.

مش المشكلة إنه عاوز يعمل مصنع حديد ب ٣ مليون جنيه

.

ممكن فعلا تلاقي نماذج لماكينات بتعمل صهر للحديد الخردة
والراجع من هدد المنازل القديمة إلخ . وتطلع لك حديد زي المستخدم في أعمال
الكريتال . بيكون حديد ضعيف ومطلوب لغرض البوابات مثلا . فما فيش عليه
حمل

.

لكن المشكلة هي في
[<u>\#مصاريف_التشغيل</u>](https://www.facebook.com/hashtag/%D9%85%D8%B5%D8%A7%D8%B1%D9%8A%D9%81_%D8%A7%D9%84%D8%AA%D8%B4%D8%BA%D9%8A%D9%84?__eep__=6&__cft__%5b0%5d=AZXNu3DiDuNY984jKpdqiM_4gQJ0edGuWv_FBvzl68gBwut3YdcAXAo6R0bTLvcnvZKZuLmAYJ93FcwqD1_QyyQj5zN1nYq5wbppoGNY7OLtSuelbKJ-On7dij7BUDf9Z8z8A1SK3uVzKRTcR2JijFt-LHI89LQ73Kg25O9SvyluSwhMAG2PBdzUyts5HiQizKJSSI4lxOOfuNQ_DhRZC71G&__tn__=*NK-R)

.

الغلطة دي بتتكرر بالكربون في تجارب كتير جدا

وللأسف . الناس بتتعلمها بعد ما يكونوا صرفوا كل فلوسهم
على شراء الماكينات

أو على شراء المصنع والماكينات

أو على شراء الأرض وبناء المصنع وشراء الماكينات

.

يعني

ممكن فعلا تشتري معدات لصهر الحديد بال ٣ مليون

لكن . هتنتج كام طن حديد في اليوم

ده السؤال اللي سألته لصاحب الطلب

قال لي ٥٠ طن

قلت له بكام ؟!

.

الغريبة إنه بعد ما سألته السؤال ده . كان المفروض خلاص
يقول لي ( الرسالة وصلت )

.

لكنه فضل مصمم على إن الموضوع ممكن !

.

النكتة بقى إنك لو هتشتغل ب ٥٠ طن في اليوم . فالمفروض
يكون عندك مخزون يشغلك قد إيه ؟!

شهر مثلا

.

قول ١٥ يوم فقط . بلاش شهر

يعني مطلوب منك يكون عندك مخزون ٧٥٠ طن

.

هنفترض الحديد ده ب ٤٠ ألف للطن

يعني المفروض يكون عندك ب ٣٠ مليون جنيه خام عشان يشغل
المكنة أم ٣ مليون

.

فالموضوع ما بيتحسبش أبدا بمعادلة ( أنا معايا كام .
والمكنة بكام )

.

الحسبة الأهم . واللي دايما بتكون أكبر . واللي دايما
بتكون غايبة . هي حسبة ( مصاريف التشغيل )
