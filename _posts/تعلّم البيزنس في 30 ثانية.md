---
layout: post
title: "تعلّم البيزنس في 30 ثانية.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
فيه ناس بتعمل دروس في 30 ثانية\
يقول لك - تعلم البيزنس في 30 ثانية\
تعلم الفيزياء النوويّة في 30 ثانية\
تعلّم حكم الدول في 30 ثانية\
-\
عندي سؤالين لو سمحتوا\
سؤال للي بيعمل الدروس\
وسؤال للي بيشوفها\
-\
بالنسبة للي بيعمل الدروس\
هل انتا شايف نفسك امين وصادق\
وانتا بتقول للي بيتعلم منك\
انك هتديله المعلومة في 30 ثانية\
-\
اصل انا عارف انك عارف\
ان المعلومات دي محتاجة اكتر من كده\
-\
يبقي انتا ليه بتدعي انها يكفيها 30 ثانية\
انا حاسس انك بتشتغل الزبون بصراحة\
او بمعني اصح بتجذبه لموضوع اكبر\
عاوزه ياخد كورسات عندك مثلا\
يعني بتستخدم طريقة \" شوّق ولا تدوّق \"\
ما احنا بتوع بيزنس زي بعض وفاهمين الحركات دي\
-\
بالنسبة للي بيشوف الدروس\
هل انتا مقتنع انك هتتعلم البيزنس في 30 ثانية ؟!\
حضرتك عبيط يا فندم\
انتا مش بتتعلم البيزنس\
انتا بيتعمل عليك بيزنس\
-\
سؤال يطرح نفسه هنا\
اصل الناس بتزهق وتمل من الشرح الكتير\
ايوه والحل يعني ؟!\
نقلل الشرح يعني عشان ما يزهقوش ؟!\
-\
هوا هدف حضرتك ايه بالظبط\
توصّل المعلومة ؟ ولا تسلي الناس ؟!\
حدّد موقفك معايا\
لو هدفك تسلّي الناس قول نكت\
لو هدفك توصل المعلومة يبقي توصّلها بالتفصيل\
-\
طب واللي بيزهقوا ؟!\
ما يتحرقوا يا فندم أنا مالي\
ده واحد عاوز يتعلم البيزنس - وبيقول انه بيزهق\
ابقي انا عبيط لو مشيت معاه\
-\
اللي بيزهق ده اقطع علاقتك بيه في اول الطريق\
بدل ما تحرق دمك معاه طول الطريق\
وهوا مقريف منك\
ومحسسك بالذنب\
وفي اخر الطريق يديك خازوق ويخلع\
-\
لو هوا بيزهق يا فندم يبقي يقعد في بيتهم وما
يقرفناش\
وما يحرمش الناس اللي عاوزه تتعلم بجد\
فيه ناس عاوزه الدرس بدل ما يكون ساعة\
يكون عشر ساعات\
لانهم حاسين انهم بيستفيدوا\
يطلع لنا الخازوق ده ويقول لك لا اختصروا\
ده علي اساس اننا لو اختصرنا انتا هتتعلم يعني\
انتا مش عاوز تتعلم\
انتا عاوز تتسلي\
وهتلاقي اللي يسليك ما تقلقش\
هتلاقي ناس عاملالك دروس في 30 ثانية\
ابقي خليهم ينفعوك لما تسالهم عن حاجة\
ويقولولك لا يا فندم دي بنشرحها في كورسات بفلوس\
-\
واحد بيكلمني مرة عاوز يعمل مصنع\
بقول له هابعت لك الايميل تبعت لي عليه طلبك\
قال لي اصل انا ما بعرفش اشتغل علي الايميل\
-\
طب وده هيفتح مصنع ازاي ؟!\
ابقي انا عبيط لو هاودته\
ولو هاودته هيقرفني احلي قرف في نص الطريق\
-\
كذلك بردو لو هاودت القرفان من نفسه\
اللي عاوز اختصارات الاختصارات ده\
اللي عندك ده مالوش تفسير الا حاجة واحدة\
الطمع\
انتا عاوز المعلومة وتوفير الوقت والتسلية مع بعض\
وببلاش\
ويا ريت لو تجيبولي رقاصة ترقص لي كمان بالمرة\
-\
العجيب بقي انك متخيل ان ده موجود في الحياة فعلا\
طيب جرب وابقي قول لي\
-\
[<u>\#تعلّم_الانجليزية_قبل_ما_تخلّص_سيجارة</u>](https://www.facebook.com/hashtag/تعلّم_الانجليزية_قبل_ما_تخلّص_سيجارة?source=feed_text)\
[<u>\#وبدون_معلّم_كمان</u>](https://www.facebook.com/hashtag/وبدون_معلّم_كمان?source=feed_text)\
[<u>\#أكاديميّة_أم_ترتر_لعلوم_الفضاء</u>](https://www.facebook.com/hashtag/أكاديميّة_أم_ترتر_لعلوم_الفضاء?source=feed_text)
