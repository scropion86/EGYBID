---
layout: post
title: "تبرّج الرجال.md"
date:   2024-07-21T00:00:01+03:00
author: "Mahmoud"
category: "3 - الأسرة"
---
عدّى عليّا بوست

بتقول فيه واحدة مش كويّسة

إنّه يا رجّالة ملابسكم بتثيرنا

فإنتوا لازم تتحجّبوا

\-

طبعا المقصود من كلامها

هو الاستهزاء بدعوة النساء للحجاب

\-

لكن

اللي عاوز أقوله

هو أنّ الرجل أيضا مأمور بمنع الفتنة عن النساء

فحضرتك مش مسموح ليك تظهر عورتك طبعا

وهي ما بين السرّة والركبة

\-

فلو حضرتك في مصيف مثلا

فلا يجوز ليك إنّك تلبس شورت يبيّن فخذك

أو أسفل بطنك

\-

ووقتها نقول لحضرتك

كما قالت غير الفاضلة أعلاه

نقول لك استر عورتك

واحفظ نساء المسلمين من الفتنة

\-

طيّب

أكتر من كده

لا يصحّ لك كرجل

أن تظهر ما يعرف عنه أنّه فتنة للنساء

لأنّ القاعدة تقول ( ما أدّى إلى الحرام فهو حرام )

\-

يعني ما تفتحش صدرك

وتبيّن شعر الصدر حسين

أو تظهر عضلات إيدك

أو تلبس ملابس مجسّمة

تظهر بيها عضلات جسمك

\-

كلّ ذلك لا يختلف عن امرأة

تظهر محاسنها ومفاتنها للرجال

\-

بل إنّه في الرجال أقبح

لأنّ المرأة مجبولة على حبّ إظهار محاسنها

أمّا أنت فيجب أن تتورّع عن ذلك

\-

يعني إظهار المفاتن مقبوح في الجنسين

لكنّه في الرجال أقبح - لأنّه لا يناسب طبيعتهم

\-

ولدينا قصّة سيّدنا عمر رضي الله عنه

لمّا علم بافتتان إحدى النساء برجل لأنّه جميل

فدعاه فحلق شعره

فازداد جمالا

فنفاه خارج المدينة

\-

ومنها نتعلّم أنّ الرجال مأمورون

بتجنّب ما قد يؤدّي لفتنة النساء

كما أنّ النساء مأمورات

بتجنّب ما قد يؤدّي لفتنة الرجال

\-

والقاعدة العامّة تقول

النساء شقائق الرجال

فكلّ حكم عام

هو مخاطب للرجال والنساء على السواء

بما في ذلك النهي عن التبرّج
