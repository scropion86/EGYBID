---
layout: post
title: "أفكار المشاريع.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
السلام عليكم\
المتابع لمجال دراسات الجدوي علي السوشيال ميديا\
هيلاقي أكتر سؤال مطروح\
وما حدّش بيجاوب عليه كتير\
وكلّ الناس بتشتكي إنّ ما حدّش بيجاوب عليه\
بيقول\
\" أنا عاوز فكرة مشروع حلو \"\
-\
أحيانا يكون السؤال مستفزّ أكتر ويقول\
\" أنا عاوز فكرة مشروع حلو في حدود 5 آلاف جنيه
\"\
-\
وممكن يكون مستفزّ أكتر وأكتر ويقول\
\" أنا عاوز فكرة مشروع حلو في حدود 5 آلاف جنيه
\"\
\" بسّ تكون أرباحه في حدود 20 ألف جنيه في الشهر
\"\
\" ويكون متجرّب ومضمون \"\
\" وما يكونش فيه مخاطرة \"\
\" ويكون أنفع أعمله من البيت \"\
\" وأخضر \"\
\" وبأستك من فوق \"\
-\
المصيبة بقي\
إنّك تلاقي حدّ بيردّ بحماس علي صاحب الطلب ده\
تلاقي حدّ بيعرض فكرة المشروع الحلو\
اللي أخضر وبأستك من فوق ده\
هههههههههه\
-\
وتلاقي واحد تالت بيقول لك\
أنا عندي المشروع اللي بينوّر في الضلمة ده\
وبيعمل كلّ الحاجات اللي فوق دي وأكتر\
وعاوز حدّ يشاركني\
-\
يو فيل لايك\
يشاركك مين ياد يا ابن ال \...\...\...\...\
ههههههههه\
-\
والحقيقة إنّ السؤال بتاع أنا عاوز فكرة مشروع ده\
بغضّ النظر عن الاستفزاز اللي فيه\
لكنّه في الحقيقة هو سؤال معكوس\
-\
علميّا يعني هوّا معكوس\
وأيّ حدّ عارف يعني إيه دراسات جدوي\
هيبقي عارف إنّ ده سؤال معكوس\
-\
لأنّ المفروض إنّ معني دراسة الجدوي\
إنّه بيكون فيه فكرة مشروع\
بتروح تعرضها علي حدّ بتاع دراسات جدوي\
فيقول لك دي حلوة أو وحشة\
بناءا علي دراسات\
بتتعمل عشان تبيّن الجدوي\
-\
كلمة \" جدوي \" أصلا يعني مردود أو عائد\
فدراسة الجدوي يعني\
الدراسة اللي أنا هاعملها\
علي الفكرة اللي إنتا هتعرضها عليّا\
عشان أقول لك الفكرة دي حلوة ولا وحشة\
هل المشروع ده مجدي ولا لأ\
هل هيحقق أرباح مناسبة ولا لأ\
-\
فالأصل هوّا إنّ حضرتك بتبقي عندك فكرة\
بتروح تعرضها علي حدّ يقيّمها لك\
-\
لكن السؤال بتاع أنا عاوز فكرة مشروع ده\
بيعكس الآية\
يعني\
بيبقي المطلوب من الراجل بتاع دراسات الجدوي\
إنّه هوّا اللي يعرض عليك فكرة\
وإنتا بقي حضرتك\
بسلامتك\
يا حيلتها\
تقيّم المشروع وتقول له آه دي فكرة حلوة\
-\
أو ممكن حضرتك بسلامتك\
يا حيلتها بردو\
تبتدي تقيّم الفكرة\
فتلاقيها فاشلة\
فتقول لبتاع دراسات الجدوي لا\
دي فكرة فاشلة\
شوف لي ياد فكرة تانية\
-\
تخيّلوا مقدار الهزليّة اللي في الموضوع !!!\
الموضوع مستفزّ جدّا\
بسّ الناس مش حاسّة بمدي الاستفزاز اللي فيه\
لإنّ الناس أساسا\
مش عارفة يعني إيه دراسات جدوي أصلا\
-\
بالمناسبة\
الطبيعيّ جدّا إنّ الفكرة مس هتعجب بسلامته حيلتها\
-\
أوّلا\
لأنّه استحالة فكرة طايرة في الهوا كده\
تقع علي حدّ فتطلع مقاسه\
استحالة\
-\
عشان كده بنقول إنّ الفكرة\
لازم يكون مصدرها صاحب المشروع نفسه\
عشان هوّا اللي عارف إمكانيّاته\
-\
طيّب\
لمّا هوّا عارف إمكانيّاته\
ليه هيحتاج حدّ غريب يعمل له دراسة الجدوي ؟!\
-\
أقول لحضرتك\
هوّا مين يعرف أكتر عن بطنك\
إنتا ؟\
ولا الدكتور ؟!\
-\
اثبت مكانك\
إوعي تقول إنّك تعرف عن بطنك أكتر من الدكتور\
أي نعم إنتا تعرف الألم اللي في بطنك\
لكن ما تعرفش الألم ده حصل ليه\
ولا بيحصل إزّاي\
ولا هيتعالج إزّاي\
-\
إنتا حاسس ببطنك\
حاسس بيها فقط\
آخرك هنا\
-\
فكذلك إنتا عارف إمكانيّاتك الاقتصاديّة\
وحاسس إنّ المشروع الفلاني حلو بالنسبة لك\
-\
لكن\
إنتا ما تعرفش إمكانيّاتك دي\
تناسب المشروع ده فعلا ولا لأ\
-\
إنتا حاسس إنّه يناسبك بسبب أحلام اليقظة\
إنتا بتحلم وإنتا صاحي\
وهيمان وشايف نفسك بتدير المشروع\
وهوّا في منتهي النجاح\
والعربيّات واقفة طوابير قدّام مخازنك\
والعملاء بيتخانقوا عشان يشتروا منّك\
-\
إنتا مجرّد بتحلم وإنتا صاحي فقط\
وما ينفعش يكون حدّ بيحبّ حاجة بالشكل ده\
وبعدين هوّا اللي يحكم عليها\
مراية الحبّ عمياء\
-\
وإنتا لو عملت دراسة الجدوي لنفسك\
هتطلع أرباح المشروع أكتر من أرباح التجارة في
السلاح\
-\
زائد إنّك بفرض كان عندك حقّ والمشروع مربح فعلا\
فإنتا ما زلت ما تعرفش المشروع ده محتاج إيه عشان
يتعمل\
-\
إنتا طول عمرك بتبيع أقلام رصاص مثلا\
لكن ما تعرفش القلم الرصاص ده بيتصنع إزّاي\
ده لو هتعمل مصنع\
-\
ولو عاوز تتاجر فيه\
فإنتا ما تعرفش بيتصنّع فين في مصر\
أو بيستورد منين من خارج مصر\
ولا إزّاي\
ولا بكام\
-\
ما تعرفش تسلسل الأسعار\
اللي القلم الرصاص ده مشي بيه\
لحدّ ما وصل لك بنصّ جنيه\
وبتكسب فيه بردو\
-\
وكلّ اللي داخلين في السلسلة بتاعته\
كسبانين بردو\
بتوع الخشب كسبانين\
وبتوع الجرافيت كسبانين\
وبتوع الأساتيك كسبانين\
وبتوع الصاج كسبانين\
وبتوع الكراتين كسبانين\
وبتوع الأساتك كسبانين\
وبتوع الطباعة كسبانين\
-\
بالمناسبة\
كان فيه حدّ حاصل علي جائزة نوبل في الاقتصاد\
كان بيضرب مثل بموضوع القلم الرصاص ده\
وقدّ إيه فيه ناس بيتشاركوا في الربح اللي طالع منّه\
وقدّ إيه السلسلة طويلة جدّا وبيدخل فيها دول مختلفة\
مش مجرّد اشخاص\
عشان القلم الرصاص ده يوصل عندك وتبيعه\
وكمان تطلع كسبان فيه\
-\
فده التفسير اللي تقدر تقول إنّه تفسير علمي\
لتوضيح إنّه الأرجح إنّك لو جبت شخص عشوائي\
وفكرة مشروع عشوائيّة\
وحاولت تحطّهم مع بعض\
فغالبا مش هيتوافقوا مع بعض\
-\
ولازم الشخص اللي هتعرض عليه الفكرة ده\
لازم يقول لك ده مشروع فاشل\
وشوف لي مشروع تاني\
سواءا لأنّه فعلا هيبقي المشروع مش مناسب ليه\
أو لأنّه عشان يبان بيفهم\
لازم يطلّع القطط الفطسانة في أيّ فكرة\
-\
فإنتا تتغاظ بقي\
إنّه إزّاي الفكرة اللي إنتا عرضتها\
ما عجبتش بسلامته\
-\
فتعرض فكرة تانية\
فيطلّعها أيّ كلام بردو\
-\
تجيب له فكرة تالتة\
يشرّكها بردو\
-\
في حين إنّ بسلامته قاعد ع الفيس الناحية التانية\
جيبه ما فيهوش 10 آلاف جنيه\
يجيب بيهم مكنة فيشار حتّي\
وإنتا عمّال تحرق في دمّك قصاده\
-\
ليه يا حبيبي\
ليه تعمل في نفسك كده ؟!\
-\
ولا أقول لك\
إنتا تستاهل\
اللي يعمل ضهره بردعة\
يستحمل اللي هيركبوه ويدلدلوا رجليهم\
-\
فكرة إنّ حدّ يدخل ع الفيسبوك\
ويطلب فكرة لمشروع حلو\
-\
فيدخل حدّ تاني\
ويكتب فكرة مشروع للحدّ الأوّلاني\
-\
تشبه إنّ حدّ يدخل ع الفيس ويكتب بوست بيقول\
أنا عيّان يا جماعة - وعاوز دوا حلو\
يقوم داخل واحد تاني كاتب للأولاني روشتّه حلوة\
-\
مهزلة يا جماعة\
مهزلة بكلّ معاني الكلمة\
هوّا فيه حاجة اسمها أنا عاوز دوا حلو ؟!\
إزّاي يعني ؟!\
-\
إذا كنت شايف جملة\
\" أنا عاوز دوا حلو \" دي مستفزّة\
فهوّا نفس الشعور اللي المفروض تحسّ بيه\
لمّا تشوف حدّ كاتب جملة\
\" أنا عاوز فكرة مشروحلو \"\
حلو مين ياد يا ابن ال \...\...\....

السلام عليكم\
فيه ناس كتير بتسأل عن أفكار المشاريع\
أنا عامل البوست ده عشان أقول لك منين تقدر تجيب\
\"\"\" أسماء \"\"\"
المشاريع\
-\
بسّ صدّقني ده غير مفيد بالمرّة\
بسّ هيّا محاولة منّي لتهدئة الرأي العامّ يعني\
لكن حتّي لو معاك 1000 فكرة لمشروع\
فكلّ ده مالوش قيمة لو ما فيش خبرة وإدارة وفلوس\
-\
تعالي بقي لمصادر \" أسماء المشروعات \"\
-\
أوّلا\
هيئة التنمية الصناعيّة طرحت ما أسمته\
\" خريطة الاستثمار الصناعي \"\
-\
المفروض إنّ الخريطة دي عبارة عن\
أكتر من 4000 مشروع\
كان متاح علي موقع الهيئة حوالي 400 منهم\
-\
أنا نزّلت ال 400 وجمّعتهم في فايل واحد\
والحمد لله إنّي عملت كده\
لأنّ الخريطة دي غير متاحة حاليا\
ده الفايل المجمّع اللي فيه ال 400 فكرة\
-\
[https://drive.google.com/open...](https://l.facebook.com/l.php?u=https%3A%2F%2Fdrive.google.com%2Fopen%3Fid%3D1eflOmXOr1GyfejCfEZnwKmCpShkiEwmR%26fbclid%3DIwAR0VpPbICeuKO1oRoWvVvETz3XLBBu7FMvA2bB8uaYdK_VGpgOa2JPf1Qrs&h=AT3doyX2X7q1RiZzmWKK71MjjP0WC4uk1XQ9CRXR7EzTdamKM2QvBP_QlK3Abw0eAVa4JM6k-4PcaRwjBV_sGoFcY-m8G_cgh-VLG16KUOnyAC1vIWR2lhkYvCGDATU2it-teGZDz0mcio5LebvTXwuFltCZnvhy)\
-\
ثانيا\
وزارة الاستثمار طرحت ما أسمته\
\" الخريطة الاستثماريّة \"\
وهي أكثر عموميّة\
يعني ممكن تلاقي فيها مطعم أو حضانة\
بينما الخريطة الصناعيّة كلّها مصانع\
-\
وده رابط الخريطة الاستثماريّة\
-\
[https://www.investinegypt.gov.eg/...//Pages/Opportunities.aspx](https://l.facebook.com/l.php?u=https%3A%2F%2Fwww.investinegypt.gov.eg%2FArabic%2F%2FPages%2FOpportunities.aspx%3Ffbclid%3DIwAR3RD0Rb35JXaJ7NZGXyJcruFH7ikNBzhkK_-FQxepGPnMUMvWjZaqDSd3E&h=AT2CaMCX63qchhaoLAokuVyNtc0ZVyNPiNSSf_mkP8AH8j0cychbLM77c3kxCye-IROC8MMytyycmIwt_ekHPjoOZA2YlU0iICTITdze5JNlqtxyN6DcD9hocXroSKtErTjoXPsFZ462ZzPjlWWPd5MgkI_FA2Zk)\
-\
ثالثا\
الجهاز المركزي للتعبئة العامّة والإحصاء\
أصدر دليل اسمه\
\" دليل النشاط الاقتصاديّ \"\
-\
وده 600 صفحة\
كلّ صفحة فيها حوالي 10 منتجات\
يعني عندك حوالي 6000 اسم لمنتج\
-\
وده رابط الدليل ده\
-\
[https://drive.google.com/open...](https://l.facebook.com/l.php?u=https%3A%2F%2Fdrive.google.com%2Fopen%3Fid%3D15BmiSSidZwdZNYH5INXhMf9nIDZ-ik15%26fbclid%3DIwAR0p_37JooVbiF1OG9DpqlHy74crpmLzIIpXZTzINKJC1DjqTMlAeABT9nA&h=AT0fwFBKEr8t3I-UYFqjvtCpLrxZ1Zrm0E4PMm5ONFX1s4V7GgXicPLWWhrq9yTnq-0wiY1pJQ-j467e45TlpMxIWlbcsynl-QjEy2S7AqU_Ovva4vfC8N53e6cCS2pYcIBM01gYCqdgENRriMCSGKSTv3e3gzOP)\
-\
رابعا\
وزارة الماليّة أصدرت ما يسمّي بـ\
\" التعريفة الجمركيّة \"\
أو الإتش إسّ كود\
الهارمونيك سيستم يعني\
-\
وده حوالي 170 صفحة\
كلّ صفحة فيها حوالي 40 اسم لمنتج\
يعني عندك حوالي 7000 منتج\
-\
وده رابط التعريفة دي\
-\
[https://drive.google.com/open...](https://l.facebook.com/l.php?u=https%3A%2F%2Fdrive.google.com%2Fopen%3Fid%3D1dKQkvUeQibaIaUV_5X9Pr8W2Wuh8NpCB%26fbclid%3DIwAR0FL6uIHVz6QZMxulbFSVcwK0HM1TFMu_zoEEraZYtwxqYPk3cobMc5rXU&h=AT1yXLDB0-5N0dSINY38ougmiPG65ylI-DYNYiZLN5DQW8H7iw5KwY3MbSb59ebPKhSXlnodOu-gr37KiRsbZQy8FTmzktij1u1tpc0Cs9SdYRpFFhooju-pIbmxevMX3xt-Oi0NZevojE3b7VXtAoNGg-O_EWrl)\
-\
خامسا\
الأمم المتّحدة أصدرت ما يسمّي بـ\
\" التصنيف المركزي للمنتجات \"\
وده بردو هتلاقي فيه آلاف الأسماء\
لمنتجات مختلفة\
-\
وده رابط التصنيف ده\
-\
[https://drive.google.com/open...](https://l.facebook.com/l.php?u=https%3A%2F%2Fdrive.google.com%2Fopen%3Fid%3D1EGhDPo-v_jbn3BWTrkiEMNsQSZ72Dc0L%26fbclid%3DIwAR2PsU0eRJKVnsvsxlO_JrnqtC4JFBE4rVyPDA3xD9CY0DwyqB8lsKib3PY&h=AT3oVFviEMQahdk_mLSFIctB97ji_EWRgvwVDo-J8f75WvwyU2W15fY-UEZBsoZ6oppkviobnc9wqaD0geE-sAyOHu0M2RsyCl47m3Pc6loYGmRp_vs3Sgoh_GcZUeBbNxZBxWH_kx523mkMbKjYecocmknaokgP)\
-\
خلاص يا مولانا ؟!\
أنا عملت اللي عليّا ؟!\
عندك حوالي 20 ألف فكرة آهو\
بسّ ابقي قابلني لو وصلت لحاجة\
-\
سعادة الباشا\
من الآخر\
سيبك من كلّ الكلام الفاضي ده\
-\
الحلّ هو الآتي\
شوف إنتا بتفهم في إيه الأوّل\
-\
وبعدين شوف الناس محتاجة إيه\
من اللي إنتا بتفهم فيه ده\
-\
وبعدين شوف إيه من الحاجات\
اللي إنتا بتفهم فيها\
والناس محتاجاها\
إنتا بتعرف تعملها أحسن من غيرك\
-\
ده الترتيب الوحيد\
غير كده ابقي قابلني لو فلحت\
-\
تاني\
ال 3 خطوات\
شوف إنتا بتفهم في إيه\
هتلاقي نفسك بتفهم في 10 حاجات\
-\
المرحلة التانية\
شوف إيه من ال 10 حاجات دول\
الناس محتاجاهم\
-\
هتلاقي نفسك بتفهم في\
حاجات كتير تهمّك إنتا لوحدك\
وحاجات كتير تهمّك إنتا واتنين تلاتة في البلد\
وبتفهم في حاجتين تلاتة يهمّوا ناس كتير\
-\
شوف بقي الحاجتين تلاتة دول\
أيّ واحدة منهم\
إنتا بتعرف تعملها أحسن من غيرك\
-\
هتلاقي واحدة غيرك بيعملها أحسن منّك\
وواحدة إنتا بتعملها زيّ الناس\
وواحدة إنتا مميّز فيها في حاجة\
آهي هيّا الواحدة دي\
بسّ\
-\
[<u>\#وسلام_يا_عظمتو</u>](https://www.facebook.com/hashtag/وسلام_يا_عظمتو?source=feed_text&epa=HASHTAG)
