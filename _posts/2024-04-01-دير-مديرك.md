---
layout: post
title: "دير مديرك"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


أحيانا باكتب بوستات بكلام موجّه بصيغة صريحة لأصحاب
المشاريع عن كيفيّة التعامل مع الموظّفين

ممكن الكلام ده يضايق بعض المتابعين الموظّفين

وأنا بكون قاصد ده




يعني ممكن أذوّق الكلام بصيغة ما توضّحش الرؤية الكاملة
لأصحاب الأعمال للموظّفين

لكن انا مهتمّ بردو إنّ الموظّف يكون عارف صاحب العمل بينظر
ليه ازّاي بالظبط




ده هيساعد الموظّف المجتهد إنّه يحطّ نفسه في الموقع الصحيح
في الشركة

هيوضّح له إيه اللي يخلّيه موظّف مميّز ويخلّي الشركة تتمسّك
بيه




ودي تعتبر خطوة مبدئيّة للموظّف اللي حابب يتطوّر بعد كده
ويصبح صاحب عمل خاصّ

لإنّ النجاح واحد - الشخص القادر على إدارة بيزنس خاصّ
ناجح - أكيد لمّا كان موظّف كان قادر على إدارة موقعه في الوظيفة بشكل
صحيح




فيه حكمة بتقول - أوّل شخص تحتاج لحسن إدارته - هو
مديرك !!!

يعني الشخص اللي كمان 10 سنين هيكون صاحب شركة وبيدير
موظّفين - هوّا دلوقتي بيدير مديره !!!
