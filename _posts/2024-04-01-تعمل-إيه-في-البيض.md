---
layout: post
title: "تعمل إيه في البيض"
date:   2024-04-10T00:00:01+03:00
author: "mahmoud"
category: "علم نفس البيزنس"
tag: "علم نفس البيزنس"
---


تحط البيض في سلة واحدة ولا أكتر ؟!

.

[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWwz_h2IXwCOomXRzCKOPSwAP_-7ButjI4PUAJ4-QEaJobQ2sGGiP8ajp9f7NB_0rHiDn5IyIV2bSOsdDlZLSAMcK3UFdIVri0m6aMx1ada3_yLkd0NpyjPJWaE5xyNlMUtrRcK8vstvGkKdAMLCgWRym6qgp9ipWlIcvfQr0grSg&__tn__=*NK-R)

.

لو إنتا رجل أعمال . حط البيض في سلة واحدة

لو إنتا مستثمر . حط البيض في أكتر من سلة

.

طيب

إيه الفرق بين رجل الأعمال والمستثمر ؟!

رجل الأعمال هو شخص بيدير موظفين

وبيستثمر أمواله في مشروعه الخاص

لو عنده مشروع خاص من غير موظفين . يبقى شغال في عمل حر .
ما يتسماش رجل أعمال

.

المستثمر شخص عنده فلوس

فبيعطي جزء منها لرجل أعمال . ويدخل معاه شريك

لكنه ما بيشتغلش بنفسه

بيتابع فقط رجال الأعمال اللي هوا مشاركهم

وكل رجل أعمال منهم مسئول عن شركته

بيكسب

أنا كمستثمر باخد مقابل تشغيل أموالي معاه

بدون ما اتدخل بنفسي في الإدارة

.

فلو إنتا رجل أعمال . فواجبك إنك تركز مجهودك كله في مشروع
واحد

لو خرجت منه لمشروع تاني . هتخسر في الاتنين

.

طيب افرض أنا رجل أعمال . وعاوز أدير أكتر من مشروع
؟!

يبقى لازم توصل المشروع الأول لحالة الميكنة

إنه يقدر يشتغل لوحده بأقل مجهود منك

يعني ما لا يتجاوز ١٠ ٪ من وقتك وجهدك وفكرك

.

وقتها ممكن تفتح مشروع تاني وتعطيه ال ٩٠ ٪
الباقيين

ويكون هدفك بردو تقليل الطاقة المطلوبة للمشروع التاني
لأقل ما يمكن
