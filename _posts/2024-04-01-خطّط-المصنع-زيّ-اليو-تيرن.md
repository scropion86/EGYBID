---
layout: post
title: "خطّط المصنع زيّ اليو تيرن"
date:   2024-04-10T00:00:01+03:00
author: "mahmoud"
category: "نصائح عن بناء المصانع"
tag: "نصائح عن بناء المصانع"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXdK5rWc_rAv-ptpmI1Mz2z1fgX-sfBOpF8mVAII7dazA4Ga4EtK2RSz3QuQKGD06Oo0W9jHRrTBOx5vRtr4uhkUoI3OztACw1FRq7tiEKD1u6z_SLOqVhlJrxRLgCKzT8H5gbkBJtL7C-HZJQtPfuvAfGcfJSbjLW91sB9gCuCYf-vEL4SXZhrYDCbD_pjIlU&__tn__=*NK-R)




صمّم المصنع زيّ اليوتيرن

الخامات ع اليمين

والمنتجات ع الشمال

والماكينات في الآخر




الماكينات نفسها تاخد حرف يو مقلوب بردو




وخلّي المصنع مستطيل طوله ضعف عرضه

فاكر لمّا كتبت نصيحة من خبير إنّ المصنع اللي أبعاده 40 \*
20 = 800

أوسع من المصنع اللي أبعاده 30 \* 30 = 900

هههههههههه




فأفضل تصميم هو المستطيل ده - مع حرف اليو المقلوب لمسارات
الخامات والمنتجات




التصميم المربّع بيضيّع المساحة

زائد إنّ التصميم المستطيل بيخلّيك تعمل ونش علويّ
بسهولة




توسّطت في بيع أحد المصانع - وكانت مساحة الجمالون 2000 متر
( 50 \* 40 )

اللي بيشتري المصنع علّق على إنّ المصنع فيه 3 صالات متجاورة
يفصلها خطّين أعمدة

فلو حبّ يعمل ونش علويّ - هيعمل 3 أوناش !!!




لو كان المصنع ده 100 \* 20 متر - كان عمل عبّارة واحدة
تخدم المصنع كلّه

المشكلة إنّ المصنع كانت مساحته 8500 متر

يعني كانوا يقدروا يعملوا الهانجر مستطيل فعلا - لكن العمل
بدون دراسة بيسبّب مشاكل زيّ دي !!!




المصنع المستطيل أيضا بيساعد في الخطوط اللي محتاجة
طول

زيّ المواسير والشكائر والورق إلخّ




نرجع لموضوع البوست

تصميم المصنع زيّ اليوتيرن

حرف اليو المقلوب ده بيخلّي عربيّات النقل ما تدخلش لعمق
المصنع

ما حدّش يشوف عورتك




أنا قعدت في جلسة استشاريّة لساعات - بنحلّ مشكلة صاحب
مصنع - كان عنده سوّاق بييجي ياخد البضاعة

السوّاق قال لصاحب المصنع ( ممكن أدخل الحمّام )

دخل الحمّام

فات ع المصنع وهوّا داخل

لقى الموضوع بسيط

طلع اشترى المكن - وبقى يوزّع بنفسه

ما هو معاه بيانات العملاء أصلا - ما هوّا اللي كان بيوزّع
لهم !!




فاكر لمّا كتبت نصيحة من خبير إنّ أخطر حدّ في المصنع هوّا
السوّاق !!!




وما وصلناش لحلّ في الجلسة دي بالمناسبة !!!

يعني المصنع دا ضاع في \*\*\*




ولو تعرف تعمل فاصل بين مخازن الخامات والمنتجات - وبين
قسم التصنيع - ولو بارتيشن خشب - يبقى تمام

كلّ واهد في هالو يا موهي




ولو تعرف تخلّي الإدارة في مكان مستقلّ عن المصنع - يبقى
تمام - بسّ سيب القسم الهندسيّ في المصنع !!!

العميل لو قابل المهندس في المصنع - هياخد رقمه - ويتّفق
معاه يصنّع له المنتج في مكان تاني أرخص !!!

فخلّي العميل ما يقابلش المهندس - يقابل حدّ بتاع مبيعات -
ما يفهمش غير في المبيعات




وخلّي الموظّفين يشتغلوا على كلاود - يعني مش على هاردات
الأجهزة

فيه نظام بتشتريه بيخلّي كلّ الداتا تتسيّف على كلاود - مش
على هارد الجهاز

أحد أصحاب المصانع بعت لي فيديو لمهندس بيسرق هارد
الجهاز !!!




دا غير الشكاوى الكتير اللي قبل كده إنّ المهندسين بيسرقوا
تصميمات الشركة

فعمل برنامج بيمنع تشغيل الفلاشات على الأجهزة

فأخينا سرق الهارد نفسه !!!

ههههههه




وطبعا ما حدّش يشتغل على لاب

أحد أصحاب المصانع راح يعمل عمرة في رمضان اللي فات

فالموظّفين قاموا سارقين لابتوب الشركة بتصميماته بسلطاته
ببابا غنّوجه

ومرتّبين مع صاحب مصنع منافس هيفتح بعد العيد إنّهم يشتغلوا
معاه براتب أكبر




صاحب الشركة راح له البلاغ وهوّا في الحرم - واتّخذ إجراءاته
وأنقذ الموقف

وبقت قضيّة وليلة كبيرة قوي سعاتّك




راح له البلاغ من مين - من الشخص اللي هوّا مخصّصه للموضوع
ده

فاكر لمّا كتبت نصيحة من خبير بقول لك فيها ( اللي يشتغل
جزّار يأني ( يقتني ) الكلاب )

كان بسبب الموقف ده

إنتا محتاج الشخص ده جدّا




وما تخلّيش العميل يشوف عمليّة التصنيع - هيحسّها سهلة -
والمنتج مش مستاهل يتباع بالسعر ده

إذا عرف السبب بطل العجب !




زائد إنّه ممكن يشوف عمليّة التصنيع - بالعكّ اللي حضرتك
بتعكّه - فيقرف منّك

قال المثل ( عكّ وليّس ) - هتعكّ بسّ - هتبقى مشكلة

هههههههههه
