---
layout: post
title: "إبدأ بهدف وهميّ"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZX11tnf3vs23d7uknXrcVuzDpMHuZfx7A1uFYPLe9fgdwB7pHS4xkV8XshtjsynJhld8FHma_EYLOp632iFhztKhbM-DHR3A5GnU8NYGGHrwVv3Zgsky_f9rYYYYtkPOs3AahiDNwZKOgfVbfcjrv7a1Aw6D8AdxG0x7B3Po2xAyrbJkihEZvntebS5x9KX5DM&__tn__=*NK-R)

\-

استهدف هدف غير هدفك الأصليّ الأوّل !!

\-

أوّل كورس شرحته في حياتي - كان في أسوان سنة 2013

كنت سعيد جدّا بإنّه في أسوان

ودا لسبب - ألا هو

لو فشلت هناك - أبقى فشلت في مكان بعيد - ما يتشهرش عنّي
إنّي فاشل

غير لو رحت شرحت في جامعة القاهرة ولّا عين شمس - لو طلع
عليّا سمعة سيّئة هناك - يبقى شكرا

\-

بالمناسبة /

شرحت بعد كده في جامعات القاهرة وعين شمس وعشرات الجامعات
والشركات الحمد لله

\-

وما زالت هذه الطريقة في الاستهداف أتّبّعها حتّى الآن

\-

يعني

لو عاوز اشتري ماكينة ما - باعمل ملفّ بالشركات المصنّعة
للماكينة دي - وبافرز الشركات دي - مين أعلى شركات - ومين أقلّ شركات

\-

في الأوّل - بكلّم أقلّ شركات - واقعد اهري معاهم في
المواصفات والأسعار إلخّ

لحد ما أكوّن صورة عن المفروض الماكينات دي بتتطلب ازّاي -
ومميّزاتها وعيوبها إيه

\-

آخد الكلام ده - وأقوم صايغه في طلب عرض سعر محترم -
مخيف - يخلّي اللي يقرأه يقول دا الراجل ده خبير في النوع ده من الماكينات -
فيخاف يشتغلني

فباخد من الشركات اللي أنا كنت مستهدفها في الأوّل أصلا
أفضل ردود

\-

النظريّة دي خدها بقى واسقطها على شغلك - وشوف هتطبّقها
ازّاي

ما تخلّيش أوّل محاولة ليك تكون في الشغل الحقيقيّ

\-

حاجة كده زيّ ما لمّا حبّوا ينقلوا تمثال رمسيس - كان من
المنطقيّ جدّا إنّه يتعمل تمثال مشابه ليه - ويتحمّل على الكسّاحة اللي صمّمتها
جامعة عين شمس - وتتّاخد الرحلة كاملة بالتمثال التقليد

لكن مش هنروح نجرّب بالتمثال الأصليّ من أوّل مرّة !
