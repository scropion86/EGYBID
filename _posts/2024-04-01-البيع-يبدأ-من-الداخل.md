---
layout: post
title: "البيع يبدأ من الداخل"
date:   2024-04-10T00:00:01+03:00
author: "mahmoud"
category: "البيع"
tag: "البيع"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWC8aPzMPsV6bZM8XfYnJY_82RLT7_jOR25Cy0a1R-L4RG3St5RgWaI4ZeAbcCht1Yz424SjqVwwW9Q6lkAm_Pq46xX-Nd9u9i6KUBnP2AVQfzS6qSpeOv9yw2x14xVGSKn_JHm2cSxTvyWr4BJWhYkTyvbZONOIA-MiNmOOE1WLw&__tn__=*NK-R)




[<u>\#البيع\_يبدأ\_من\_الداخل</u>](https://www.facebook.com/hashtag/%D8%A7%D9%84%D8%A8%D9%8A%D8%B9_%D9%8A%D8%A8%D8%AF%D8%A3_%D9%85%D9%86_%D8%A7%D9%84%D8%AF%D8%A7%D8%AE%D9%84?__eep__=6&__cft__%5b0%5d=AZWC8aPzMPsV6bZM8XfYnJY_82RLT7_jOR25Cy0a1R-L4RG3St5RgWaI4ZeAbcCht1Yz424SjqVwwW9Q6lkAm_Pq46xX-Nd9u9i6KUBnP2AVQfzS6qSpeOv9yw2x14xVGSKn_JHm2cSxTvyWr4BJWhYkTyvbZONOIA-MiNmOOE1WLw&__tn__=*NK-R)




كان فيه إعلان لبراند ملابس داخليّة بيقول ( راحتك تبدأ من
الداخل )

وأنا بقول لحضرتك ( مبيعاتك تبدأ من الداخل )




ناس كتير بتشتكي من ضعف المبيعات - لكن - خلّينا نسألهم بعض
الأسئلة




س 1 /




هل حضرتك عملت بيان بعملائك المحتملين




ملحوظة /

عملائك المحتملين دول ممكن يكونوا آلاف




وانا هاعمل بيان بآلاف العملاء ؟!

لا يا حبيبي بلاش لتتعب - أهمّ حاجة راحتك - صحّتك
بالدنيا




س 2 /




هل حضرتك بعتت إيميلات - أو رسائل واتس - أو اتّصلت
تليفونيّا بعملائك




وانتا عاوزني اعمل ده مع آلاف العملاء ؟!




س 3 /




هل حضرت بعتت إيميلات تاني - وتواصلت بالواتس تاني -
واتّصلت تليفونيّا تاني - بعملائك

وانتا عاوزني ...

بسّ بقى




المتوقّع إنّك تتواصل مع عملائك المحتملين مرّة كلّ 3 شهور
مثلا




واستغلّ المناسبات

يعني شركة كذا تهنّئكم بنصر أكتوبر - بعيد الأمّ - بالعيد
الصغيّر - بالعيد الكبير - وهكذا

المركز الثقافيّ الروسيّ يهنّئكم بمناسبة ذكرى جلوس بوتين على
العرش




س 4 /




لو حضرتك بتقدّم خدمات لمدينة محدّدة - مثلا حضرتك مكتب
طباعة بانرات في مدينة ما - هل حضرتك عندك بيان بجميع محلّات ومطاعم
وكافيهات المدينة دي ؟!

وانا هجيب بيانات ب...

قلت لك بسّ بقى




س 5 /




لو حضرتك مستهدف التصدير لدولة ما - هل عندك بيان
بجميييييع مستوردي المنتج بتاعك في الدولة دي




الحقيقة إنّ البيع بيبدأ من الخطوات دي - ودي خطوات حضرتك
هتعملها من داخل شركتك

لكن للأسف - الناس بتكتفي في المرحلة الداخليّة دي ب 5 %
مثلا من المطلوب - وبعدين يقعدوا يحاربوا بقى في انّهم ازّاي يعملوا بيع عن
طريق المكالمات أو الزيارات للعملاء

بينما القاعدة نفسها ضعيفة -
[<u>\#الهرم\_مقلوب</u>](https://www.facebook.com/hashtag/%D8%A7%D9%84%D9%87%D8%B1%D9%85_%D9%85%D9%82%D9%84%D9%88%D8%A8?__eep__=6&__cft__%5b0%5d=AZWC8aPzMPsV6bZM8XfYnJY_82RLT7_jOR25Cy0a1R-L4RG3St5RgWaI4ZeAbcCht1Yz424SjqVwwW9Q6lkAm_Pq46xX-Nd9u9i6KUBnP2AVQfzS6qSpeOv9yw2x14xVGSKn_JHm2cSxTvyWr4BJWhYkTyvbZONOIA-MiNmOOE1WLw&__tn__=*NK-R)




اجتهد تخلّي الهرم معدول - يعني تكون قاعدة البيانات عندك
أكبر بكتير من المستهدف - لإنّك مع التقدّم في مراحل البيع للعملاء هيقع منّك
عملاء كتير - وفقا لما يسمّى ب ( قمع المبيعات )




فلو عاوز قمع المبيعات في نهايته يحقّق نتائج 10 مرّات بيع
مثلا - يبقى لازم تبدأه ب 1000 عميل محتمل

فاجتهد تزوّد قاعدة الهرم ل 1000 عميل

والاجتهاد ده هيحصل داخل شركتك - مش خارجها




الناس بتكره الشغل المملّ بتاع تجميع الداتا - وبتحبّ الشغل
المشوّق بتاع الزيارات والحركة

لكن النجاح مالوش دعوة بانتا بتحبّ إيه - ليه دعوة بانتا
عملت الصحّ ولّا لأ
