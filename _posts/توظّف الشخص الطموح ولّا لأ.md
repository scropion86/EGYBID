---
layout: post
title: "توظّف الشخص الطموح ولّا لأ.md"
date:   2024-07-21T00:00:01+03:00
author: "Mahmoud"
category: "5 - إدارة الشركات"
---
في جلسة مناقشة دراسة بالأمس - استوقفتني كلمة من
المستثمر !!

قال لي - أنا ما بوظفش إلا حدّ يكون عنده طموح !!

\-

فأنا توقّفت واستذكرت نصيحة قديمة كنت بقول فيها إنّ الأفضل
هو توظيف العامل عديم الطموح

\-

فناقشت المستثمر في النقطة دي

فقال لي أيوه فعلا - العامل باختاره يكون عديم الطموح -
لكن الموظّف لازم يكون طموح

\-

وهنا تظهر تفصيلة جديدة ومهمّة جدّا استفدتها من هذا
النقاش

ألا وهي

\-

الشخص اللي هيشتغل في مستوى وظيفيّ أفقيّ - مش متوقّع منّه
يترقّى فيه - فالأفضل اختياره شخص عديم الطموح

زيّ العمّال اللي في صالة المصنع

\-

لإنّ الطموح في هذا المستوى من التوظيف هيخلّي العامل ده
يسيب المصنع أصلا - ويبحث عن عمل طبيعته أفضل

\-

لكن !!

الأعمال اللي ليها تدرّج وظيفيّ ( داخل المؤسّسة ) - فالأفضل
هو اختيار شخص صاحب طموح

لإنّ طموحه ده هيخلّيه يجتهد في الدرجة الأولى داخل مؤسّستي
أنا - عشان يترقّى للدرجة التانية

اجتهاده ده هيفيد مؤسّستي

\-

لمّا يطلع للدرجة التانية - هيجتهد ( داخل مؤسّستي أنا ) -
عشان يترقّى للدجة الثالثة

\-

لحدّ ما يوصل لأعلى درجة ( داخل مؤسّستي ) - وقتها هيسيب
المؤسّسة ويمشي

ولو

أنا بقالي 5 سنين باستفاد منّه بإنّه عمّال يجتهد داخل مؤسّستي
ويفيد مؤسّستي

\-

زيّ ما واحد مندوب مبيعات مثلا - لو طموح - هيجتهد عشان
يمسك التوزيع في محافظة كاملة - بدل ما كان ماسكه في مدينة واحدة من هذه
المحافظة

بعدها هيجتهد عشان يمسك مدير مبيعات

بعدها هيجتهد ويبدأ يفكّر في التسويق كنظرة أشمل من
المبيعات

\-

بعدها هيلاقي نفسه بقى تنّين - فهيسيبني - ولو - هوّا بقاله
5 سنين بيحارب عشان يزوّد ( مبيعاتي أنا ) - وفي المقابل بيحصل على الإشباع
المطلوب لـ ( طموحه هوّا )

\-

لكن لو شخص عديم الطموح في وظيفة زيّ دي - هيفضل طول عمره
مندوب مبيعات - وطول الوقت عمّال يقول لنفسه ( وانا لو ما حقّقتش التارجت -
هاقدر أعيش بالمرتّب من غير العمولة ولّا لأ )
