---
layout: post
title: "اتعلّم الفنّيّات قبل البيزنس.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVwnxlwetwu6USnIfkhZvzI8YccpAoz1VPJ62pNGZ33397-jixn6Ayi0Jiw1d5Q3suKucV_TaJHUC8ZycrRZeDkxfj4eY_TZ3_ktpPWs1cFbNQ3bw0rKbG0jz7MtS-LXe4&__tn__=*NK-R)

.

قبل أي شعوذة من اللي بتشوفها على النت

عن البزنس والبزنسة واللي بيبزنسوها

خليك شاطر فنيا في مجالك

.

أي محاولة إنك تعمل بيزنس في مجال

غير مبنية على قوة فنية شخصية

ليك في المجال ده

هتكون زي البناء على الأمواج

.

للاسف معظم اللي بيحكوا حكايات الناجحين

بيختزلوا الجزء الفني التقليدي

الممل في حياتهم

لاننا عاوزين نحكي

مش عاوزين ملل

.

بيكلموك عن الناجحين

باعتبارهم أشخاص ملهمين

شافوا حلم بالليل

قاموا الصبح عملوه

الضهر نجحوا

العصر بقوا مليونيرات

المغرب بقوا مليارديرات

العشاء بقوا شخرونيرات

.

في حين ان معظم الناجحين دول

كانوا أشخاص فنيين

في مجالاتهم في الأساس

.

ومش أي فنيين

دول كانوا محترفين

.

عمرو دياب مثلا

دارس مزيكا لما عميان

.

عبد الحليم حافظ

ملحن أساسا . ودارس مزيكا

.

محمد صبحي

دارس تمثيل

.

نور الشريف

دارس تمثيل

.

هتقول لي بتهرج

.

لا ما بهرجش ولا حاجة

أقول لك ع اللي إنتا متعود تسمع أسماءهم

في حكايات الشعوذة

.

بيل جيتس

مبرمج محترف

يقال إنه كان بيقعد يبرمج

لحد ما ينام قدام الكمبيوتر

ويصحي يكمل كتابة الكود مباشرة

.

جيف بيزوس

محلل مالي

يقال إنه كان أشطر محلل مالي

في وول ستريت

.

مارك زوكربيرج

خريج هارفارد

.

الحاج محمود العربي

بائع في محل خردوات لمدة ٢٥ سنة

.

نجيب ساويرس

دارس برا وجوا

.

حتى العبد لله

كنت تقريبا أشهر مهندس

بيشرح ميكانيكا في الوطن العربي لفترة

.

اكتب على يوتيوب ( محاضرات المهندس )

هتلاقيه بيقترح عليك رقم ١

م أيمن عبد الرحيم

رقم ٢ العبد لله محمود مرزوق

.

محاولة إنك تتعلم البيزنس

وتعمل بيزنس

من الدور التاني

شبه مستحيلة

.

لازم يكون فيه دور أول

عبارة عن خبرة فنية كبيرة جدا

.

فما تضيعش وقتك وجهدك في الشعوذة

احترف مجال فني الأول

وبعدين فكر في البيزنس
