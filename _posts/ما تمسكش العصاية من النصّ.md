---
layout: post
title: "ما تمسكش العصاية من النصّ.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWsYM-1B73Tvs1GYyjlWuO8NfEuEcYbue5Cd-TK7hRs2lujxJnm-FFm2aGdfbLw1HCBQVI-sgeAOfFcPVYVGSUNBYJFXmhanW2C4TU-Yt7rA_MyfuZwUGdowdxbjH1_oRT7fbL2DqGA5zfgF_8AVH0fWF-tk49N4jF36AxrhRt6pDabpF46YOsobCSNChBW56Ul8oMICmdiLlhK5THQLYuf&__tn__=*NK-R)

\-

[<u>\#تجنّب_أنصاف_الحلول</u>](https://www.facebook.com/hashtag/%D8%AA%D8%AC%D9%86%D9%91%D8%A8_%D8%A3%D9%86%D8%B5%D8%A7%D9%81_%D8%A7%D9%84%D8%AD%D9%84%D9%88%D9%84?__eep__=6&__cft__%5b0%5d=AZWsYM-1B73Tvs1GYyjlWuO8NfEuEcYbue5Cd-TK7hRs2lujxJnm-FFm2aGdfbLw1HCBQVI-sgeAOfFcPVYVGSUNBYJFXmhanW2C4TU-Yt7rA_MyfuZwUGdowdxbjH1_oRT7fbL2DqGA5zfgF_8AVH0fWF-tk49N4jF36AxrhRt6pDabpF46YOsobCSNChBW56Ul8oMICmdiLlhK5THQLYuf&__tn__=*NK-R)

\-

قلت قبل كده ( شرّ الأمور الوسط )

\-

وقلنا ( اللي يمسك العصاية من النصّ - ما يضربش بيها
)

\-

حضرتك لو ما عندكش الحلّ الكامل للمشكلة - توقّف

\-

ما تشغّلش دماغك وتقول إنّك هتحلّ المشكلة اللي محتاجة مليون
جنيه - بنصف مليون جنيه

\-

ما هو أصل لو شلنا من هنا وحطّينا هنا - وجبنا ده حطّيناه
على ده - هنوصل لحلّ

ما تعملش كده

\-

ما تشتريش حاجة وانتا معاك نصف تمنها مثلا - وتقول هاتصرّف
في النصّ التاني خلال شهر

\-

عارف لو كان المعتاد إنّك فعلا تقدر تدبّر النصف التاني في
شهر - أهو الشهر ده بالذات مش هيجيلك المبلغ ده

\-

ما ينفعش مصنع يكون محتاج ماكينة بمواصفة معيّنة - تروح
انتا تجيب ماكينة بمواصفات أقلّ عشان ما فيش معاك السيولة الكاملة - وتقول
هدقدق بيها لحدّ ما يبقى معايا فلوس أجيب الخطّ الكامل

ما تعملش كده - هتعطل في النصّ - وهتبقى خسرت تمن المعدّة
الأولى - وما طلّعتش إنتاج الخطّ الكامل

\-

لو عندك منتج - وتغليفه غالي - ما تقولش هاعمل تغليف أيّ
حاجة دلوقتي أمشّي بيها الحال - وابقى أعمل التغليف الممتاز بعدين

مش هيبقى فيه بعدين أصلا - هتعمل التغليف السيّء - مش
هتبيع - هتخسر تمن الخام والتغليف السيّء

\-

طاب مش ده يتعارض مع مبدأ ( إبدأ مفركش )

ودايما بتقولولنا ( ما تسعوش للكمال )

و و و

\-

لأ خالص

حضرتك إبدأ مفركش دي يعني تكون استوفيت الحدّ الكافي
للبداية - بسّ ناقصك شوية ديكور - فبنقول لك ( ما توقّفش الموضوع بسبب عدم
اكتمال الديكور )

لكن - هل خطّ الإنتاج من الديكور ؟!!

\-

طاب والتغليف - ما ده ديكور

لأ طبعا - التغليف جزء من أصل المنتج - مش من
الديكور

\-

لمّا بنقول لك ما تسعاش للكمال - يعني ما تسعاش للوصول ل
100 %

لكن ده مش معناه إنّك تبدأ ب 50 % !!!

\-

لو وصلت ل 80 % - أو 70 % - إبدأ - ومع الوقت هتوصل ل 90 و
100 %

\-

الديكور يعني مقرّ شركتك يبقى في القاهرة الجديدة - ولّا في
مدينة السلام

\-

لكن - جوّا مقرّ الشركة - لو الشركة محتاجة نظام حسابات
مثلا - فده مش ديكور

\-

فما تبدأش شركة محتاجة نظام حسابات - وتقول همشّيها دلوقتي
ب شيت إكسيل لحدّ ما نكبر

مش هتلحق تكبر - حساباتك هتضرب - وهتدخل في متاهات بسبب
لغبطة الحسابات - فمش هتلحق بعدين لا تنقل للقاهرة الجديدة - ولا حتّى هتوفّر
فلوس تشتري بيها نظام حسابات

\-

الحكمة هي الحفاظ على مسار في منتصف الطريق - لا تروح
لأقصى اليمين - ولا لأقصى اليسار

قيس المثال ده على أيّ حاجة بقى

\-

في حالتنا دي قيس المثال ده على الأساسيّات
والكماليّات

لو ركّزت كتير مع الكماليّات - هتتعطّل

ولو أهملت الأساسيّات - هتقفل أصلا
