---
layout: post
title: "غلطة الصورة النهائيّة"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


[<u>\#غلطة\_الصورة\_النهائيّة</u>](https://www.facebook.com/hashtag/%D8%BA%D9%84%D8%B7%D8%A9_%D8%A7%D9%84%D8%B5%D9%88%D8%B1%D8%A9_%D8%A7%D9%84%D9%86%D9%87%D8%A7%D8%A6%D9%8A%D9%91%D8%A9?__eep__=6&__cft__%5b0%5d=AZUVJojZp7d7hx22ywFvvLKuVIlfSqceRcOVb6hFCSHTpix1EGosFuW4mBN6f9QjQGCzgrUzBSZIQzbCKsdFNTUBKbLrfHc5gTaTrA4xpQA1NX50xVaIEL3gVJL6zLLgiM3z2jsfcZaDD4FJwYodHi3JT7cSKzAOwgj3cu1Qi5pa27gV0RhoOACprCzENE9IfWw&__tn__=*NK-R)

\-

غلطة متكرّرة بتحصل مع اللي عاوز يعمل مصنع - وأحيانا
شركة

إنّه بيقوم فاتح اليوتيوب - شايف المصنع دا متكوّن من
إيه

او بيسأل مهندس كان شغّال في مصنع مشابه - فيقوم كاتب له
ليستة بالماكينات المطلوبة للمصنع ده

أو بيروح لوكيل ماكينات - فيقوم كاتب له نفس الليستة -
مضروبة في اتنين !!

ويقوم ضايف عليها شويّة مكن كده فوق البيعة - خدهم ما
يخسّروش - ممكن تحتاجهم

\-

وتروح حضرتك تتفرّج على المصنع - تلاقي كيان جبّار - كمّيّة
ماكينات في منتهى الفخامة

لكن !!

ما فيش سيولة للتشغيل

ما فيش تشكيلة منتجات

ما فيش عملاء نبيع لهم تشكيلة المنتجات لو أنتجناها

\-

ما فيش عمالة

وممكن تلاقي المكن - وما تلاقيش الاسطمبات بتاعته
!!!

\-

نفس الغلطة ممكن تحصل معاك من غير ما تكون هتعمل
مصنع

لو هتعمل شركة عاديّة

فتلاقي مؤسّس الشركة جايب مدير تسويق ومدير بيع ومناديب
وسكرتارية وأمن وأوفيس بوي

وفين بقى الشغل - فين البيع - فين الحاجات ؟!

ما فيش - بسّ إيه رأيك في النظام

\-

الغلطة دي بتحصل نتيجة
[<u>\#التصوّر\_النظريّ\_للمشاريع</u>](https://www.facebook.com/hashtag/%D8%A7%D9%84%D8%AA%D8%B5%D9%88%D9%91%D8%B1_%D8%A7%D9%84%D9%86%D8%B8%D8%B1%D9%8A%D9%91_%D9%84%D9%84%D9%85%D8%B4%D8%A7%D8%B1%D9%8A%D8%B9?__eep__=6&__cft__%5b0%5d=AZUVJojZp7d7hx22ywFvvLKuVIlfSqceRcOVb6hFCSHTpix1EGosFuW4mBN6f9QjQGCzgrUzBSZIQzbCKsdFNTUBKbLrfHc5gTaTrA4xpQA1NX50xVaIEL3gVJL6zLLgiM3z2jsfcZaDD4FJwYodHi3JT7cSKzAOwgj3cu1Qi5pa27gV0RhoOACprCzENE9IfWw&__tn__=*NK-R)

\-

هتقول لي ما هو في الحالة الأولى جاب مهندس - أو راح
لوكيل - ودي ناس فاهمة عمليّا في الصناعة

يبقى ليه بتقول إنّ دا تصوّر نظريّ للصناعة

\-

أنا ما قلتش دا تصوّر نظريّ للصناعة

أنا بقول دا
[<u>\#تصوّر\_نظريّ\_للمشاريع</u>](https://www.facebook.com/hashtag/%D8%AA%D8%B5%D9%88%D9%91%D8%B1_%D9%86%D8%B8%D8%B1%D9%8A%D9%91_%D9%84%D9%84%D9%85%D8%B4%D8%A7%D8%B1%D9%8A%D8%B9?__eep__=6&__cft__%5b0%5d=AZUVJojZp7d7hx22ywFvvLKuVIlfSqceRcOVb6hFCSHTpix1EGosFuW4mBN6f9QjQGCzgrUzBSZIQzbCKsdFNTUBKbLrfHc5gTaTrA4xpQA1NX50xVaIEL3gVJL6zLLgiM3z2jsfcZaDD4FJwYodHi3JT7cSKzAOwgj3cu1Qi5pa27gV0RhoOACprCzENE9IfWw&__tn__=*NK-R)

\-

المشاريع بتبدأ بملاحظة وجود طلب على منتج ما - نتيجة لإنّك
شغّال في سوق المنتج ده

من داخل سوق المنتج ده - ومن خلال عملك فيه بشكل تجاريّ -
بتعرف تشكيلة المنتجات اللي فيه

\-

بعد كده لمّا بتفكّر تصنّع - بتسأل نفسك - هل لازم أبدأ
بتصنيع التشكيلة كاملة ؟

غالبا لأ

\-

طيّب لو مهمّ إنّه يكون عندك تشكيلة - هتسأل نفسك - إيه الحدّ
الأدنى من التشكيلة دي ؟!

\-

بعد كده لمّا بتعمل مصنع - بتعمل مصنع مستهدف في شكله
النهائيّ تصنيع التشكيلة كلّها

لكنّك باديء بالماكينات اللازمة للتشكيلة المبدئيّة
فقط

\-

وبتشوف مكن إيه اللي لازم ييجي من أوّل يوم - ومكن إيه اللي
ممكن يتأخّر

\-

وبتشوف الطاقات الإنتاجيّة الأنسب للماكينات

فيه مكن ممكن تجيب طاقته الإنتاجيّة أكبر بكتير من طاقة
البداية - لكنّك مش هتعرف لمّا تكبر تبيع المكنة الصغيّرة وتشتري الكبيرة -
فبتقرّر تشتريها من أوّل يوم

\-

فيه مكن بطبيعته صغيّر - فبتلاقيه موجود في المصانع بعشرات
الماكينات

دا مكن مريح جدّا - بيخلّيك تقدر تبتدي بعدد من الماكينات -
وتزوّد مع الوقت

زيّ المكابس - أو مكن الخراطة الإنتاجيّة

--

لو دخلت مصنع فيه مكابس - هتلاقيهم كتير - دي حاجة جميلة
في المكن - إنّه يكون مكن فرط كده - تقدر تشتريه واحدة واحدة

غير الخطوط الإنتاجيّة - بتحطّك في مزنق التفكير في طاقتها
الإنتاجيّة قبل شرائها

\-

بتبدأ بالمكن الصغيّر ده - مع عدد عمّال صغيّرين - فبتكون
قادر تسيطر عليهم

ومن الناحية الفنّيّة - بتقدر تدرّبهم
بسرعة

نفس العمّال دول - بيكونوا خميرة العمّال اللي بعدهم -
فالموضوع بيمشي
[<u>\#أورجانيك</u>](https://www.facebook.com/hashtag/%D8%A3%D9%88%D8%B1%D8%AC%D8%A7%D9%86%D9%8A%D9%83?__eep__=6&__cft__%5b0%5d=AZUVJojZp7d7hx22ywFvvLKuVIlfSqceRcOVb6hFCSHTpix1EGosFuW4mBN6f9QjQGCzgrUzBSZIQzbCKsdFNTUBKbLrfHc5gTaTrA4xpQA1NX50xVaIEL3gVJL6zLLgiM3z2jsfcZaDD4FJwYodHi3JT7cSKzAOwgj3cu1Qi5pa27gV0RhoOACprCzENE9IfWw&__tn__=*NK-R)

\-

نفس الأورجانيك ده - بيبقى ماشي مع حجم الفلوس القليّلة
اللي معاك - وحجم مبيعاتك المحدودة في البداية

\-

ومع الوقت بتبتدي المنحنيات دي تطلع مع بعضها

السيولة بتزيد - مع المبيعات اللي بتزيد - فبتبتدي تحتجز
بعض الأرباح وتشتري بيها مكن

\-

وتبتدي تعيّن عمّال جداد - فيتعلّموا من العمّال القدام

الموضوع بيمشي
[<u>\#أورجانيك</u>](https://www.facebook.com/hashtag/%D8%A3%D9%88%D8%B1%D8%AC%D8%A7%D9%86%D9%8A%D9%83?__eep__=6&__cft__%5b0%5d=AZUVJojZp7d7hx22ywFvvLKuVIlfSqceRcOVb6hFCSHTpix1EGosFuW4mBN6f9QjQGCzgrUzBSZIQzbCKsdFNTUBKbLrfHc5gTaTrA4xpQA1NX50xVaIEL3gVJL6zLLgiM3z2jsfcZaDD4FJwYodHi3JT7cSKzAOwgj3cu1Qi5pa27gV0RhoOACprCzENE9IfWw&__tn__=*NK-R)

\-

بعد 10 أو 20 أو 30 سنة - ييجي واحد ياخد لقطة للمصنع -
ويتخيّل إنّه ممكن يعمل نفس المصنع ده
[<u>\#كوبي\_وبيست</u>](https://www.facebook.com/hashtag/%D9%83%D9%88%D8%A8%D9%8A_%D9%88%D8%A8%D9%8A%D8%B3%D8%AA?__eep__=6&__cft__%5b0%5d=AZUVJojZp7d7hx22ywFvvLKuVIlfSqceRcOVb6hFCSHTpix1EGosFuW4mBN6f9QjQGCzgrUzBSZIQzbCKsdFNTUBKbLrfHc5gTaTrA4xpQA1NX50xVaIEL3gVJL6zLLgiM3z2jsfcZaDD4FJwYodHi3JT7cSKzAOwgj3cu1Qi5pa27gV0RhoOACprCzENE9IfWw&__tn__=*NK-R)

\-

حتّى لو افتكر نفسه ناصح إنّه ياخد مهندس من عندك يجيب له
نفس المكن - هيلاقي نفسه اتحطّ في ورطة كبيرة - لإنّه بدأ من حيث انتهى
الآخرون حرفيّا

\-

ابدأ من حيث بدأ الآخرون في التعلّم - ومن حيث انتهى
الآخرون في التقنية - في المهارة - لكن مش في الحجم

\-

حتّى الهيكل التنظيميّ للمصنع - في زيارات كتير أصحاب
المصانع بيطلبوا منّي أعمل لهم هيكل تنظيميّ للمصنع

فبسأل عن عدد العمّال والمشرفين - وغالبا بيبقى العدد لا
يستدعي عمل هيكل تنظيميّ

لو عملت لهم هيكل تنظيميّ - هتصنع خلافات من اللا
شيء

\-

بينما العمّال في المرحلة دي - مرحلة إنّ مصنع فيه من 5 ل 10
أفراد أوّل عن آخر - بمشرفيهم بفنّيينهم بعمّالهم بكلّه - في الحالة دي بنرشّح
طريقة التنظيم اللي اسمها
[<u>\#المؤسّسة\_المسطّحة</u>](https://www.facebook.com/hashtag/%D8%A7%D9%84%D9%85%D8%A4%D8%B3%D9%91%D8%B3%D8%A9_%D8%A7%D9%84%D9%85%D8%B3%D8%B7%D9%91%D8%AD%D8%A9?__eep__=6&__cft__%5b0%5d=AZUVJojZp7d7hx22ywFvvLKuVIlfSqceRcOVb6hFCSHTpix1EGosFuW4mBN6f9QjQGCzgrUzBSZIQzbCKsdFNTUBKbLrfHc5gTaTrA4xpQA1NX50xVaIEL3gVJL6zLLgiM3z2jsfcZaDD4FJwYodHi3JT7cSKzAOwgj3cu1Qi5pa27gV0RhoOACprCzENE9IfWw&__tn__=*NK-R) -
flat organization

\-

يعني بيبقى كلّه شغّال مع كلّه ( بالحبّ )

ما فيش توصيف وظيفيّ حاسم بيفصل بين العمّال

وبيتحوّل الموضوع لما يعرف ب ( دوائر الاهتمام - ودوائر
التركيز )

\-

يعني رغم إنّ كلّ فرد مسؤول عن دائرة تركيزه فقط - لكنّه
مسؤول أيضا عن الاهتمام بكلّ الدوائر المجاورة له

فيبقى الفنّيّ المسؤول عن تشغيل ماكينة - ممكن يعمل لها
صيانة لو عطلت - وممكن يروح ينزّل خامات مع العمّال وقت تنزيل الخامات

ووقتها ممكن المشرف يتابع الماكينة مكانه

\-

في نفس الوقت اللي مدير الشركة فيه بيحاسب على الخامات -
يعني بيعمل دور المشتريات

وبيطلع يكتب بوست ترويجيّ عن الشركة على الفيسبوك - يعني
بيقوم بدور التسويق

\-

مع الوقت - وزيادة عدد العمّال - هتبتدي تظهر الأقسام داخل
المصنع بشكل
[<u>\#أورجانيك</u>](https://www.facebook.com/hashtag/%D8%A3%D9%88%D8%B1%D8%AC%D8%A7%D9%86%D9%8A%D9%83?__eep__=6&__cft__%5b0%5d=AZUVJojZp7d7hx22ywFvvLKuVIlfSqceRcOVb6hFCSHTpix1EGosFuW4mBN6f9QjQGCzgrUzBSZIQzbCKsdFNTUBKbLrfHc5gTaTrA4xpQA1NX50xVaIEL3gVJL6zLLgiM3z2jsfcZaDD4FJwYodHi3JT7cSKzAOwgj3cu1Qi5pa27gV0RhoOACprCzENE9IfWw&__tn__=*NK-R)

هيبتدوا ينفصلوا من بعض بشكل طبيعيّ - وبسلاسة

\-

زيّ ما ابنك بيكبر ويتجوّز ويخلّف
-فتتحوّل أسرتك لـ عائلة - عائلة مكوّنة من عدد من
الأسر

\-

تخيّل واحد شاف أسرة مكوّنة من جدّ وجدّة وأبناء وأعمام وأخوال
وأحفاد

فقال لمراته ( إعملي لي العيلة دي دلوقتي حالا )
!!!

\-

كذلك في الشركات - الموضوع بيمشي أورجانيك

مع الوقت هيبتدي يتعرف إنّ المشرف دوره هو كذا فقط - ومعاه
ال 3 عمّال دول - وجبنا واحد مختصّ بالصيانة

وعيّننا واحد مختصّ بالمشتريات - وأسندنا صفحة الفيسبوك
لمسؤول تسويق

\-

فتيجي بعد 10 سنين تشوف شركة فيها 50 موظّف - كلّ واحد فيهم
عنده توصيف وظيفيّ واضح

فتقول لي ( أنا عاوز من دا يا حزومبل ) !

\-

يا فندم - مش بتبقى كده - مش بتحصل كده - الدنيا
بتمشي
[<u>\#أورجانيك</u>](https://www.facebook.com/hashtag/%D8%A3%D9%88%D8%B1%D8%AC%D8%A7%D9%86%D9%8A%D9%83?__eep__=6&__cft__%5b0%5d=AZUVJojZp7d7hx22ywFvvLKuVIlfSqceRcOVb6hFCSHTpix1EGosFuW4mBN6f9QjQGCzgrUzBSZIQzbCKsdFNTUBKbLrfHc5gTaTrA4xpQA1NX50xVaIEL3gVJL6zLLgiM3z2jsfcZaDD4FJwYodHi3JT7cSKzAOwgj3cu1Qi5pa27gV0RhoOACprCzENE9IfWw&__tn__=*NK-R)

\-

[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUVJojZp7d7hx22ywFvvLKuVIlfSqceRcOVb6hFCSHTpix1EGosFuW4mBN6f9QjQGCzgrUzBSZIQzbCKsdFNTUBKbLrfHc5gTaTrA4xpQA1NX50xVaIEL3gVJL6zLLgiM3z2jsfcZaDD4FJwYodHi3JT7cSKzAOwgj3cu1Qi5pa27gV0RhoOACprCzENE9IfWw&__tn__=*NK-R)
