---
layout: post
title: "مواقف مع البنوك.md"
date:   2024-07-21T00:00:01+03:00
author: "Mahmoud"
category: "8 - الربا"
---
بمناسبة فرحتي بإيقاف مبادرة البنك المركزيّ

أحكيلكم عن موقف من أوائل المواقف اللي قابلتها لمّا عملت
المكتب

ممكن كان سنة 2018 أو 2019

\-

رحت زيارة لمصنع تحت الإنشاء

صاحب المصنع كان شاري مكنة قيمتها حوالي 400 ألف

ومتّفق مع شركة الماكينات تطلّع له فاتورة ب 600 ألف

\-

الراجل أخد الفواتير ودخل على المبادرة

ادفع يا بنك لشركة الماكينات 600 ألف

الشركة تاخد 400 ألف بتوعها - وعليهم الحلاوة

والراجل ياخد الماكينات - و 200 ألف - ناقصين
الحلاوة

\-

وتقول لي بتحارب الربا ليه ؟!

\-

موقف آخر

حدّ طلب منّي شركة تعمل له فاتورة ب 2 مليون جنيه خامات
بلاستيك

قلت له حضرتك عاوز الفاتورة ولّا البلاستيك

قال لي لأ الفاتورة

قلت له يعني مش عاوز البلاستيك - طيّب مع السلامة

\-

كان هيعمل إيه حضرته

كان هياخد الفاتورة يعطيها للبنك

البنك يصرف لشركة الخامات 2 مليون جنيه

شركة البلاستيك تاخد الحلاوة

وتعطي للراجل الأوّلاني ال 2 مليون جنيه ناقصين
الحلاوة

يروح يحطّهم بقى في حساب تاني بفايدة 17 %

ويسدّد على ال 2 مليون الأوّلانيّين فايدة 5 %

وكلّ عام وأنتم بخير

\-

مثال ثالث

كنت في زيارة لمصنع في أكتوبر

عنده معدّات قيمتها مثلا 500 ألف جنيه

وعاوز يشتري معدّات قيمتها حوالي 500 ألف كمان

\-

فهيدخّل المعدّات الأولى كضمانة للقرض - وهيعمل لها تقييم
بقيمة 2 مليون جنيه مثلا

وهيخلّي شركة المعدّات التانية تطلّع له فواتير ب 2 مليون
جنيه

ويبقى كده هوّا قدّام الدولة ما خدش حاجة لنفسه - دا راجل
شمعة بتحترق من أجل الصناعة أكماحة

دا خد ال 2 مليون دفعهم لشركة الماكينات كلّهم
أكماحة

وحقّ الدولة محفوظ بضمانة المعدّات اللي قيمتها 2 مليون جنيه
أكماحة

وهوّا طلع ب مليون ونصف من الأونطة

المهمّ خدت مواصلاتي فقط - وسبت له باقي تمن الاستشارة -
ومشيت

\-

وتقول لي بتحارب الربا ليه ؟!

\-

[<u>\#الربا_سرطان_الاقتصاد</u>](https://www.facebook.com/hashtag/%D8%A7%D9%84%D8%B1%D8%A8%D8%A7_%D8%B3%D8%B1%D8%B7%D8%A7%D9%86_%D8%A7%D9%84%D8%A7%D9%82%D8%AA%D8%B5%D8%A7%D8%AF?__eep__=6&__cft__%5b0%5d=AZWpgkF5LiO2nUg4b_zy-uRd47y5GYfQK59ZKwU8jbk4IAmdGeuATPxMxILnZ5BS-JhqB7EMXqTlV_zQF0-9I7YMBbmcW0tns52U9YACcldBwMyXygwb4oUgPir5OlJsesRM_P96ZyNRILwnSKJFIlJc7wPzPeRic_5fBxQL9XJQoA&__tn__=*NK-R)
