---
layout: post
title: "حظر البيع.md"
date:   2024-07-21T00:00:01+03:00
author: "Mahmoud"
category: "8 - الربا"
---
أكتر من حد سألني عن حكم حظر بيع السلعة المشتراة بالتقسيط
حتى تمام سداد أقساطها

.

شوف حضرتك

خلينا نتكلم عن ٤ نقاط

اقرأهم كلهم وما تاخدش أول نقطة فقط وتبني عليها
تصورك

.

أولا

الأصل أن المشتري يتملك السلعة بمجرد شرائها . ويكون ليه
الحق يعمل فيها أي حاجة

يهديها

يبيعها

يكسرها

هوا حر

هوا خلاص اشترى . حتى لو قسط

.

يبقى مبدئيا . من حق اللي اشترى السلعة قسط إنه يبيعها من
قبل ما يسدد كامل أقساطها

.

ثانيا

ما ينفعش تبيع السلعة اللي اشتريتها قسط دي للي اشتريتها
منه

حضرتك بتقول إيه ؟!

هوا فيه حد هيشتري حاجة من حد . وبعدين يبيعها له هوا هوا
؟!

أيوه يا فندم . دا نوع من التحايل على الربا

واسمه ( بيع العينة ) . وهو منهي عنه

.

اللي بيحصل كالآتى

أنا عاوز آخد منك ١٠٠٠ جنيه سلف

إنتا عاوزهم يرجعوا لك ١٢٠٠

بس دا ربا

فنعمل إيه ؟!

.

أقول لك بيع لي الخلاط دا . بكام ؟

تقول لي ب ١٠٠٠ جنيه

طيب ولو قسط يبقى بكام ؟

تقول لي ب ١٢٠٠

.

فاشتري منك الخلاط النهارده ويبقى عليا ليك ١٢٠٠ جنيه
اقساط

.

آجى بكره أقول لك تشتري مني الخلاط دا كاش ب ١٠٠٠
جنيه

تقوم واخد الخلاط . وتعطيني ١٠٠٠ جنيه دلوقتي

وأرجع لك الأقساط بقيمة ١٢٠٠ جنيه على مدار السنة

.

يبقى كده الخلاط طلع من عندك ورجع تاني . مع السلامة يا
خلاط

وحضرتك عطيتني ١٠٠٠ جنيه . وخدتهم ١٢٠٠

ودا اللي اسمه بيع العينة

وهو حرام . لإنه تحايل على الربا

.

فلو هتشتري حاجة قسط . وعاوز تبيعها . عادي

لكن ما ينفعش تبيعها للي اشتريتها منه

.

ثالثا

هل يحق للبائع أن يشترط على المشتري عدم بيع السلعة حتى
تمام سداد أقساطها

ودا سؤال البوست أصلا

أيوه يجوز للبائع إنه يشترط الشرط ده على المشتري

.

رابعا

بتقولوا البنوك لا بتبيع ولا بتشتري

وإنها فقط بتقرض . ولا تتملك السلعة

.

طيب إيه رأيك إن اللي بيشتري شقة أو عربية من البنك .
البنك بيحظر عليه بيعها لغاية ما يسدد تمنها

ولو ما سددش التمن . فالبنك بياخد الشقة أو العربية
وبيبيعها كمان

يبقى البنك مالك السلعة أهو

بدليل إنه حظر البيع . واسترد السلعة وباعها

.

لا يا فندم

أبسوليوتلي

.

مالك السلعة هو المالك الأصلي . الشركة اللي بنت العمارة .
أو المعرض اللي باع العربية

بييجي البنك يعطيك قرض بثمن الشقة أو العربية

يسلمه للمالك الأصلي

امشي يا مالك يا أصلي . خد فلوسه ومع السلامة

.

حضرتك اشتريت من المالك الأصلي . مش من البنك

والبنك عطاك قرض بيسترده على أقساط مضافا إليه
الربا

.

مش كل قرض ليه ضمانة ؟!

إيه ضمانة القرض بتاع الشقة أو العربية

الضمانة هي الشقة أو العربية شخصيا يا فندم

.

فلما البنك بيحظر عليك بيع السلعة . فهوا بيحظر عليك بيعها
لإنها ضمانة لقرض . وما ينفعش طبعا حد يكون حاطط حاجة كضمانة . وبعدين
يبيعها !!!

.

ولما حضرتك بتتعثر في سداد القرض . فالبنك مش بيسترد سلعته
. لأ خالص . البنك ( بيحجز على الضمانة )

وبعدين بيعرضها للبيع في المزاد

.

لإن دا قانون البنوك . إنه ممنوع على البنك الاستمرار في
حيازة الضمانات . ولا غيرها

البنك عنده فلوس فقط . وأي حاجة تانية لازم ببيعها

ما هو أنا كبنك ما ينفعش أحجز على الشقة أو العربية
الضمانة . تيجي العمارة تقع أو العربية تولع . تبقى راحت عليا
الضمانة

.

فموضوع حظر البيع مع البنوك . مش معناه خالص إن البنك تملك
السلعة وباعها بالقسط . وحظر على المشتري بيعها حتى تمام سداد
أقساطها
