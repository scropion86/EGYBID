---
layout: post
title: "عقدة الأهمّيّة.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
إتكلمنا قبل كده عن عقدة الاستحقاق

ودي اللي بتيجي للشخص اللي بيشوف إنه من حقه ياخد أي حاجة
. وبيستغرب لما الناس ترد عليه الشتيمة . ولما يقول لك بعد إذنك عاوز كذا .
وترفض . يقول لك ((( أنا بقول لك بعد إذنك ))) . ويتكى قوي على
إذذذذذنك

.

فخلينا النهارده نتكلم عن عقدة تانية

وهي
[<u>\#عقدة_الأهمية</u>](https://www.facebook.com/hashtag/%D8%B9%D9%82%D8%AF%D8%A9_%D8%A7%D9%84%D8%A3%D9%87%D9%85%D9%8A%D8%A9?__eep__=6&__cft__%5b0%5d=AZXjjghG03TY0VmI0VB8oXWaZ5EnzrcI-LiT40bvITrDkoscqOmiEQ6VFvFd3djagaFdEU2B7AlzCT7CUbvzlmkxyeWHeSqieE9AbTx4UCTMYSr9G8zG1pC7jkNoAq9u1oyE8o5M2ZaKlykUgmqAtXaRX6hwhJDmO1m8aTMwVT0sYwcgxQ1Ag3dYkmmHIeREEyhC6v_9wSh3RrPsFh9hbQJz&__tn__=*NK-R)

.

ودي اللي بتيجي للشخص اللي لما يترفد من شركة . يقول لك (
بكره الشركة دي تقفل )

ليه ؟!

ها

ليه حضرتك ؟!!

.

شاب مرة بيكلمني عن خطيبته اللي سابته . وعن عيلة خطيبته
الأندال . فبيقول لي ( مش كفاية إني كنت هاتجوز بنتهم )

قلت له . وافرض إنك كنت هتتجوز بنتهم يعني ؟!

فقال لي . مش كفاية كنت هسترها

.

هتسترها إيه يا ابني بس

بيقول لك مرة واحد لقى ورقة فاضية . فقام كاتب عليها .
ومسترها

.

دا شخص مصاب بعقدة الأهمية

شايف إن هوا كده لوحده كفاية

.

على الجانب الآخر تلاقي بنت تقول لك ( أنا مش زي باقي
البنات )

ليه بس يا بسنت . عندك بقين وباقي البنات عندهم بق
واحد

.

دي بردو عندها عقدة أهمية

.

طيب . إيه خطورة عقدة الأهمية

.

ليها خطورتين

.

واحدة منك

وواحدة عليك

.

الخطورة اللي منك . هي شعورك انتا نفسك بالاستحقاق . فبدل
ما تحط نفسك في حجمك الحقيقي . فتشتغل وتجتهد . هتلاقي نفسك شايف إنه يا
بخت الشركة بيا

.

بدل ما تجتهد إنك تكون زوج صالح . هتبقى شايف إني لوحدي
كده كفاية . مش لازم أحسن إلى زوجتي عشان تبقى العيشة جميلة . المفروض
العيشة تبقى جميلة لوحدها

.

بدل ما تجتهد تشوف شركة تانية تشغلك بعد ما الأولى رفدتك
عشان بتتمرقع . هتتعقد . وهتعتبر الشركات مفترية

.

ولو رحت شركة تانية . مش هتحسن من آداءك . لإنك شايف نفسك
تمام كده

.

بينما . الخطورة اللي عليك

هيا إنك تتعامل مع شخص عنده عقدة أهمية

.

الشخص دا هيبقى شايف إنه من حقه ياخد بس . ومش من واجبه
يعطي . كفاية نورك عليا

.

لو موظف . هيبقى مستتقل المهام اللي بتديها له . هوا كفاية
عليكوا بييجي الشركة في ميعاده . دا لو جه في معاده أصلا

.

فواجبك في الحالة دي تنبه الشخص اللي قدامك للعقدة دي عشان
يفوق لنفسه

.

إنتبه . كان لها

ما انتبهش . كان بها بردو . مع السلامة . المهمين على قفا
مين يشيل

.

إلا لو مراتك . استحملها عادي . ما هي مستحملاك
بردو

.

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXjjghG03TY0VmI0VB8oXWaZ5EnzrcI-LiT40bvITrDkoscqOmiEQ6VFvFd3djagaFdEU2B7AlzCT7CUbvzlmkxyeWHeSqieE9AbTx4UCTMYSr9G8zG1pC7jkNoAq9u1oyE8o5M2ZaKlykUgmqAtXaRX6hwhJDmO1m8aTMwVT0sYwcgxQ1Ag3dYkmmHIeREEyhC6v_9wSh3RrPsFh9hbQJz&__tn__=*NK-R)
