---
layout: post
title: "المصانع المستمرّة"
date:   2024-04-10T00:00:01+03:00
author: "Mahmoud Marzouk"
category: "نصائح عن بناء المصانع"
tag: "نصائح عن بناء المصانع"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVYC5QxF6WhFa3UOPAC1domleo5y3ee2YwYKGoulY_Ha8qLCkQfqNGWfTMaFuUb7QgL_Y2YUi3esRxmKohIVQPYW_phraJLZfiomy0iLDiQDUdzP9pTWybsGZX6RQ-VzpywKLD8DIqVG9ylFQ-hlcGoYZredzJTGjdhBJlwij2jnzdw6deSPTpPGAF0gnSgpBw&__tn__=*NK-R)

\-

ما تعملش أيّ مصنع صناعة مستمرّة -
إلّا إذا كان عندك تصوّر لتشغيله 24 ساعة في اليوم

تصوّر لشراء خاماته بشكل يخلّيك تشتغل 24 ساعة في
اليوم

تصوّر لمبيعاته بالحجم ده

تصوّر لتوفير العمالة اللازمة لتشغيل ال 3 ورديّات

\-

طيّب - أعرف منين إنّ المصنع ده صناعة مستمرّة ؟!

بسيطة - شوف المنافسين شغّالين ازّاي - لو لقيتهم شغّالين 24
ساعة في اليوم - تبقى صناعة مستمرّة

\-

وعموما - من أمثلة هذه الصناعات :-

الورق

المواسير

الشكائر المنسوجة

الغزل

الأعلاف

إلخّ

\-

سبب هذه النصيحة هو إنّ المنافس لمّا بيشتغل 24 ساعة في
اليوم - بتكون تكلفته أقلّ من لمّا حضرتك تشتغل 8 ساعات في اليوم

زائد إنّ الصناعات دي أساسا هامش ربحها بيكون بسيط - لإنّها
صناعات كمّيّة - بتكسب من الحجم - بينما هامش الربح فيها بسيط جدّا

فمجرّد ما هتلعب في الهامش ده حاجة بسيطة - هتلاقي نفسك
تكلفتك بقت أعلى من سعر بيعك !!!

\-

يعني الطنّ مثلا بيتباع ب 20 ألف جنيه

تكلفته لو هتشتغل 24 ساعة هتكون 19 ألف جنيه

وتكلفته لو هتشتغل 8 ساعات هتكون 21 ألف جنيه

\-

يعني بيكسب 1000 جنيه فقط في الطنّ - يعني 5 % فقط
؟!

أيوه يا فندم - ما هتلاقيه بيبيع في اليوم 100 طنّ ولّا
حاجة - قلت لحضرتك الصناعات دي مكسبها في الحجم - مش في الهامش

\-

لكن الشاهد واللي يهمّك انتا - إنّك هيحصل عندك فرق في
التكلفة بسبب التشغيل لورديّة واحدة - فعمرك ما هتقدر تنافس

\-

طيّب - تقليل التكلفة بسبب التشغيل 24 ساعة في اليوم ده
بيحصل ليه ؟

ج / اقرأ عن اقتصاديّات الحجم - economics of scale
