---
layout: post
title: "مغالطة الاحتكام للسلطة.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
أنا /

أنا ضد دعم الصادرات

هو /

ازاي بقى ؟! دا كل دول العالم بتعمل كده . الصين نفسها
بتعمل دعم صادرات

أنا /

الصين بتعمل دعم صادرات ليه ؟!

.

الحقيقة إن الطريقة دي في الاستدلال . هي مغالطة منطقية
اسمها

(
[<u>\#مغالطة_الاحتكام_للسلطة</u>](https://www.facebook.com/hashtag/%D9%85%D8%BA%D8%A7%D9%84%D8%B7%D8%A9_%D8%A7%D9%84%D8%A7%D8%AD%D8%AA%D9%83%D8%A7%D9%85_%D9%84%D9%84%D8%B3%D9%84%D8%B7%D8%A9?__eep__=6&__cft__%5b0%5d=AZVenfJlGkifey78hS6V9hcL2DBn0ujjwyYg7HHv49tfFiiKmG7suTljSNlob5SfpTO0z5_qrB05qPyPKjTheA5nDnHMJe0BxIpq_sY9Yhde7gEN4eNoYNNzJDz1OquwyLQ1AZ7LtQEB5MqoCPTO0yD_aapU7-diRAviyauBgxa7eQ&__tn__=*NK-R)
)

.

مغالطة الاحتكام للسلطة هي إنك تكون مش قادر توجد دليل على
رأيك . فتقوم قايل إن رأيك صحيح عشان فلان قال كدا

طب وافرض

هوا فلان ده معصوم ؟!

.

أنا وانتا نحتكم للمنطق وللدليل . مش للأشخاص

.

حتى في الدين !! فيه قاعدة بتقول ( أقوال العلماء يستدل
لها . ولا يستدل بها )

.

يعني مثلا أحد الأقوال الشهيرة بتقول ( إذا توسطت السلعة
فلا ربا )

دا مش حديث

دا قول مشهور

.

فلو بنتناقس مع بعض . وحضرتك حبيت تستدل بالقول ده . وقتها
أقول لك . أقوال العلماء يستدل لها . ولا يستدل بها

.

يعني هات دليل من قرآن أو سنة يثبت إنه لو توسطت السلعة
فلا ربا

مش تستخدم القول ده في إنك تستدل بيه على حل معاملة
ما !!

ما فيه بيوع بتتوسط فيها سلعة . وبيكون فيها ربا بردو . زي
بيع العينة

.

فلما تقول لي دعم الصادرات صح عشان الصين بتعمله

لا يا فندم

دا انتا تقول لي دعم الصادرات صح عشان دليل ١ ٢ ٣

مش انتا مش عارف تجيب دليل . تقوم محتكم لسلطة

.

زي الناس اللي تقول لك الربا حلال عشان الأزهر حلله

الأزهر شخصيا يجيب دليل تحليله للربا

المرجع هو الدليل . مش السطلة

.

أخيرا

أسهل طريقة للرد على مغالطة الاحتكام للسطلة

هي إرجاع تحكيم هذه السلطة للدليل

.

يعني دعم الصادرات حلو عشان الصين بتعمله

مين السلطة هنا ؟

الصين

.

يبقى رجع السلطة دي نفسها لدليل

قول له . وليه الصين بتعمل دعم صادرات ؟!

.

هيقول لك ما كل دول العالم بتعمل كده

هههههههه

.

دي مغالطة منطقية تانية اسمها الاحتكام للعامة

.

ما احنا عايشين في مجتمع منقوع في المغالطات لعينه

لا ومش عاجبه !!!
