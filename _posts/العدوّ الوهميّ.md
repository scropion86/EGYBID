---
layout: post
title: "العدوّ الوهميّ.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
[<u>\#علم_نفس_البيزنس</u>](https://www.facebook.com/hashtag/%D8%B9%D9%84%D9%85_%D9%86%D9%81%D8%B3_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZUO7_4Wvgdk2LKUasf6MXzHovc6a8RKE8jEjHhwkeRvwsKy4Ar7Tkyuz_4SfuSs7ffLmTVPJAGlV4LCHxIfwcHpRMwRsxOiBoTw80MCkSN5_tyjQmVzErYyWKSIjoEXhjIRsMOT3dePlU3jT7PV1Lplg8APWtwcTshMYXaA87wqZ1RZf_3W3GCJwbNRLD4Tc5QZJOfjrwQV3qY2amVBRI6N&__tn__=*NK-R)

\-

[<u>\#العدوّ\_الوهميّ\_يضرّك_مثل_العدوّ\_الحقيقيّ</u>](https://www.facebook.com/hashtag/%D8%A7%D9%84%D8%B9%D8%AF%D9%88%D9%91_%D8%A7%D9%84%D9%88%D9%87%D9%85%D9%8A%D9%91_%D9%8A%D8%B6%D8%B1%D9%91%D9%83_%D9%85%D8%AB%D9%84_%D8%A7%D9%84%D8%B9%D8%AF%D9%88%D9%91_%D8%A7%D9%84%D8%AD%D9%82%D9%8A%D9%82%D9%8A%D9%91?__eep__=6&__cft__%5b0%5d=AZUO7_4Wvgdk2LKUasf6MXzHovc6a8RKE8jEjHhwkeRvwsKy4Ar7Tkyuz_4SfuSs7ffLmTVPJAGlV4LCHxIfwcHpRMwRsxOiBoTw80MCkSN5_tyjQmVzErYyWKSIjoEXhjIRsMOT3dePlU3jT7PV1Lplg8APWtwcTshMYXaA87wqZ1RZf_3W3GCJwbNRLD4Tc5QZJOfjrwQV3qY2amVBRI6N&__tn__=*NK-R)

\-

للأسف فيه ناس عندها في حياتها عدوّ وهميّ - زيّ الأخت
النصّابة اللي في الصورة كده - عندها عداوة مع الرجّالة - ما تعرفش
ليه

\-

فحضرتك ممكن يكون عندك عداوة وهميّة مع حاجات في
البيزنس

\-

عداوة وهميّة مع الحكومة

قال يعني الحكومة شاغلة بالها بيك انتا يا فسل !!

\-

عداوة وهميّة مع منافس - المنافس ده أساسا إمّا شغّال ومش
شاغل باله بيك

أو فاشل أساسا وعمّال يلمّها من هنا تضرب من هناك

\-

لكن انتا قاعد شاغل نفسك بيه كعدوّ وهميّ

\-

عداوة وهميّة مع العملاء مثلا - وتصوّرك إنّ غرض العميل إنّه
يسرقك - مش يتفاوض معاك على سعر أرخص - لأ - هوّا بيكرهك كده من نفسه وعاوز
يسرقك

\-

العداوات الوهميّة دي ليها ليها خطورتين

\-

[<u>\#الخطورة_الأولى</u>](https://www.facebook.com/hashtag/%D8%A7%D9%84%D8%AE%D8%B7%D9%88%D8%B1%D8%A9_%D8%A7%D9%84%D8%A3%D9%88%D9%84%D9%89?__eep__=6&__cft__%5b0%5d=AZUO7_4Wvgdk2LKUasf6MXzHovc6a8RKE8jEjHhwkeRvwsKy4Ar7Tkyuz_4SfuSs7ffLmTVPJAGlV4LCHxIfwcHpRMwRsxOiBoTw80MCkSN5_tyjQmVzErYyWKSIjoEXhjIRsMOT3dePlU3jT7PV1Lplg8APWtwcTshMYXaA87wqZ1RZf_3W3GCJwbNRLD4Tc5QZJOfjrwQV3qY2amVBRI6N&__tn__=*NK-R)
/

\-

[<u>\#التربّص</u>](https://www.facebook.com/hashtag/%D8%A7%D9%84%D8%AA%D8%B1%D8%A8%D9%91%D8%B5?__eep__=6&__cft__%5b0%5d=AZUO7_4Wvgdk2LKUasf6MXzHovc6a8RKE8jEjHhwkeRvwsKy4Ar7Tkyuz_4SfuSs7ffLmTVPJAGlV4LCHxIfwcHpRMwRsxOiBoTw80MCkSN5_tyjQmVzErYyWKSIjoEXhjIRsMOT3dePlU3jT7PV1Lplg8APWtwcTshMYXaA87wqZ1RZf_3W3GCJwbNRLD4Tc5QZJOfjrwQV3qY2amVBRI6N&__tn__=*NK-R)

\-

يعني إيه التربّص ؟!

\-

يعني هتبقى قاعد تستنّى أيّ لمحة تأكّد لك أوهامك - وساعة ما
تحصل اللمحة دي تقول ( شوفت - مش قلت لك ) - محمّد حماقي بعت رجّالته عشان
يبوّظوا لي الحفلة يا امّا

\-

دي بيسمّوها الانحياز التأكيديّ

يعني تشوف أيّ حاجة تؤكّد أوهامك وتنحاز لها

\-

زيّ الأخت الفاضلة النصّابة اللي في المحادثة دي - هيّا في
الأساس عندها عداوة مع الرجّالة

\-

بدأت الكلام ب ( مساء الخير ) و ( مستر محمود ) - وشويّة
شوية تقول لي كتاكيتو بنّي

\-

لكن هيّا في نفسها من جوّا عندها عداوة وهميّة مع
الرجّالة

فهتمسك في أوّل سبع تمن شتايم منّي ليها وهتعتبرني كده صعب
التعامل - هههههههه

\-

عاوزاني أنا اشتغل مع البنك يا شبه وحيد القرن - يا بنت
ذوات الأربع

\-

[<u>\#الخطورة_التانية</u>](https://www.facebook.com/hashtag/%D8%A7%D9%84%D8%AE%D8%B7%D9%88%D8%B1%D8%A9_%D8%A7%D9%84%D8%AA%D8%A7%D9%86%D9%8A%D8%A9?__eep__=6&__cft__%5b0%5d=AZUO7_4Wvgdk2LKUasf6MXzHovc6a8RKE8jEjHhwkeRvwsKy4Ar7Tkyuz_4SfuSs7ffLmTVPJAGlV4LCHxIfwcHpRMwRsxOiBoTw80MCkSN5_tyjQmVzErYyWKSIjoEXhjIRsMOT3dePlU3jT7PV1Lplg8APWtwcTshMYXaA87wqZ1RZf_3W3GCJwbNRLD4Tc5QZJOfjrwQV3qY2amVBRI6N&__tn__=*NK-R)
/

\-

[<u>\#التعويل_على_العداوة</u>](https://www.facebook.com/hashtag/%D8%A7%D9%84%D8%AA%D8%B9%D9%88%D9%8A%D9%84_%D8%B9%D9%84%D9%89_%D8%A7%D9%84%D8%B9%D8%AF%D8%A7%D9%88%D8%A9?__eep__=6&__cft__%5b0%5d=AZUO7_4Wvgdk2LKUasf6MXzHovc6a8RKE8jEjHhwkeRvwsKy4Ar7Tkyuz_4SfuSs7ffLmTVPJAGlV4LCHxIfwcHpRMwRsxOiBoTw80MCkSN5_tyjQmVzErYyWKSIjoEXhjIRsMOT3dePlU3jT7PV1Lplg8APWtwcTshMYXaA87wqZ1RZf_3W3GCJwbNRLD4Tc5QZJOfjrwQV3qY2amVBRI6N&__tn__=*NK-R)

\-

يعني

بدل ما تظبّط ورقك مع الحكومة - هتفضل شايف نفسك ضحيّة
الهجوم الحكوميّ يا حرام

\-

بدل ما تشوف المنافس عنده ميزة إيه - وممكن تقلّدها ازّاي -
وممكن تتميّز عنّه في إيه - أو تروح لمنطقة إيه مكانيّا أو من حيث شرائح
العملاء لمنطقة هوّا ما بيشتغلش فيها - فتاخدها لوحدك

\-

إنتا مش هتعمل كده - إنتا هتفضل قاعد مكانك - وبتخسر - لكن
بترمي سبب خسايرك على المنافس اللي بيكرهك ومعاديك وسايب شغله يضرب يقلب
وقاعد فاضي لك انتا

\-

بدل ما اللعيبة تتمرّن - هتقول إنّ المنافس جايب ساحر من
قبائل أفريقيا بيحصّن لهم الجون

\-

بدل ما تعمل نظام للتعامل مع العملاء بيوضّح الأسعار
المختلفة لدرجات الجودة المختلفة - إنتا هتقعد تتخانق مع العملاء -
الحراميّة - اللي عاوزين يسرقوك

\-

فموضوع العداوات الوهميّة ده من أهمّ الحاجات اللي المفروض
تصلّحها في عقلك

لو صلّحتها - هتلاقيها كانت حاجزة عنّك خير كبير - لمجرّد
اعتناقك لأفكارها الوهميّة

\-

إفهم إنّك أقلّ بكتير صدّقني من إنّ حدّ يعاديك أو يحطّك في
دماغه

وافهم إنّ اللي انتا فاكره حاطّك في دماغه ده - هوّا كمان فسل
زيّك - مش ملاحق على بلاويه لمّا يفضى يعمل لك انتا مشاكل

\-

العداوات الوهميّة هي تكنيك رائع من العقل الباطن

بدل ما يسيبك تشتغل وتتعب - بيحلّ لك الموضوع بحلّ
سهل

\-

قلنا قبل كده إنّ وظائف العقل الباطن هيّا إيه ؟!

يحميك ويريّحك

\-

فهوّا بيريّحك من التعب - من خلال إنّه بيحيل مشاكلك كلّها لإنّ
فيه حدّ مطرطر لك ف حياتك - فانتا هتعمل إيه يعني - إنتا ضحيّة - مفعول
به

إنتا عملت كلّ اللي عليك - لكن السحر في أفريقيا واصل
لمستويات خياليّة

\-

وبيحميك من لوم نفسك - عن طريق إنّه بيلقي اللوم على الحدّ
التاني اللي بيكرهك ده

\-

إحنا كحكومة عملنا كلّ حاجة - لكن نعمل إيه - يوغوسلافيا
وفنزويلا بيتآمروا علينا

\-

نحن لن نتزحزح ولن ننأى بالإمبرياليّة والتوسّعيّة

التوسّعيّة من التوسّع

والإمبرياليّة من الأمبرة

\-

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUO7_4Wvgdk2LKUasf6MXzHovc6a8RKE8jEjHhwkeRvwsKy4Ar7Tkyuz_4SfuSs7ffLmTVPJAGlV4LCHxIfwcHpRMwRsxOiBoTw80MCkSN5_tyjQmVzErYyWKSIjoEXhjIRsMOT3dePlU3jT7PV1Lplg8APWtwcTshMYXaA87wqZ1RZf_3W3GCJwbNRLD4Tc5QZJOfjrwQV3qY2amVBRI6N&__tn__=*NK-R)
