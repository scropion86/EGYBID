---
layout: post
title: "اختيار اسم الشركة.md"
date:   2024-07-21T00:00:01+03:00
author: "Mahmoud"
category: "5 - إدارة الشركات"
---
[<u>\#نسمي_الشركة_بإسم_عام_ولا_بإسم_شخص</u>](https://www.facebook.com/hashtag/%D9%86%D8%B3%D9%85%D9%8A_%D8%A7%D9%84%D8%B4%D8%B1%D9%83%D8%A9_%D8%A8%D8%A5%D8%B3%D9%85_%D8%B9%D8%A7%D9%85_%D9%88%D9%84%D8%A7_%D8%A8%D8%A5%D8%B3%D9%85_%D8%B4%D8%AE%D8%B5?__eep__=6&__cft__%5b0%5d=AZU0eIzhEDdNjfkYExkp_9_rLXzQMxceCU8AbCzN2JOQnXiCm7HMVwQztTdlC99d9mITdUumYWaMUMMzQQ-9NrXJ-QR6hUeh8RGCk1beLCN7P4kNqRyh6x-kEV2POLt5vOEG2GYmXguJArwkoOAsWY9jqlohCmlic2bf-ESIASfE3rhixKx0NNvNh1fo4dN6zIl1m3YMIkKXFDxE1RK9-wpC&__tn__=*NK-R)
؟

.

كتبت بوست عن حلواني عامل تغيير في الإسم الأصلي

كسؤال عن أسباب التصرف ده

.

وعادة دا بيكون بسبب تشعب الأسرة . وإن فيه أكتر من فرع من
الأسرة كل فرع عاوز يعمل بيزنسه الخاص . فبيكون فيه مشكلة إن فرع واحد من
العائلة يستأثر بإسم العائلة ككل

.

لكن خلينا نناقش الموضوع بصورة أكبر

ونسأل السؤال اللي قبل ده بخطوة

وهو

أيهما أفضل . نسمي الشركة باسم عام . ولا بإسم شخصي
؟

.

كقاعدة عامة . في الخدمات . الناس بتحب تتعامل مع
شخص

الخدمات يعني دكتور . محامي . حلاق

.

حتى المطعم . يعتبر خدمة . لإنك بتروح المطعم لغرض مهارة
تسوية الأكل

إنتا بتروح للكبابجي غير ما بتروح للجزار

الجزار بيبيع لك منتج . لكن الكبابجي بيبيع لك تسوية
اللحمة بمهارة

.

يعني كده الأفضل في الخدمات نسمي الشركة باسم صاحبها
؟

لأ

أنا ما قلتش كده

أنا قلت ( الناس بتفضل كده ) . ما قلتش إن دا
الأفضل

.

في رأيي

الأفضل دائما هو تسمية الشركات بإسم عام

ويفضل تجنب ذكر الأسماء مطلقا

وذلك للأسباب التالية

.

[<u>\#السبب_الأول</u>](https://www.facebook.com/hashtag/%D8%A7%D9%84%D8%B3%D8%A8%D8%A8_%D8%A7%D9%84%D8%A3%D9%88%D9%84?__eep__=6&__cft__%5b0%5d=AZU0eIzhEDdNjfkYExkp_9_rLXzQMxceCU8AbCzN2JOQnXiCm7HMVwQztTdlC99d9mITdUumYWaMUMMzQQ-9NrXJ-QR6hUeh8RGCk1beLCN7P4kNqRyh6x-kEV2POLt5vOEG2GYmXguJArwkoOAsWY9jqlohCmlic2bf-ESIASfE3rhixKx0NNvNh1fo4dN6zIl1m3YMIkKXFDxE1RK9-wpC&__tn__=*NK-R)
/

.

[<u>\#إرتباط_العميل_بالإسم</u>](https://www.facebook.com/hashtag/%D8%A5%D8%B1%D8%AA%D8%A8%D8%A7%D8%B7_%D8%A7%D9%84%D8%B9%D9%85%D9%8A%D9%84_%D8%A8%D8%A7%D9%84%D8%A5%D8%B3%D9%85?__eep__=6&__cft__%5b0%5d=AZU0eIzhEDdNjfkYExkp_9_rLXzQMxceCU8AbCzN2JOQnXiCm7HMVwQztTdlC99d9mITdUumYWaMUMMzQQ-9NrXJ-QR6hUeh8RGCk1beLCN7P4kNqRyh6x-kEV2POLt5vOEG2GYmXguJArwkoOAsWY9jqlohCmlic2bf-ESIASfE3rhixKx0NNvNh1fo4dN6zIl1m3YMIkKXFDxE1RK9-wpC&__tn__=*NK-R)

.

ما قد يبدو جيدا من ارتباط العميل بالإسم . واقتران الجودة
المتوقعة من هذه الشركة بإسم صاحبها . يعتبر أمرا سلبيا من الجانب
الآخر

.

يعني لو محل حلاق متسمي بإسم صاحب المحل

ومع الوقت الحلاق ده عين حلاقين معاه

هتلاقي الزبون المرتبط بالمحل ده . اللي بيروح له مخصوص
عشان دا حلاقه الشخصي من سنين . هتلاقي الزبون ده بيروح ينتظر صاحب المحل
يفضى عشان هوا اللي يحلق له . وما بيبقاش عاوز يحلق مع أي حلاق تاني في
المحل

.

فكان الأفضل من البداية ما تربطش المحل بإسم شخص

.

[<u>\#السبب_الثاني</u>](https://www.facebook.com/hashtag/%D8%A7%D9%84%D8%B3%D8%A8%D8%A8_%D8%A7%D9%84%D8%AB%D8%A7%D9%86%D9%8A?__eep__=6&__cft__%5b0%5d=AZU0eIzhEDdNjfkYExkp_9_rLXzQMxceCU8AbCzN2JOQnXiCm7HMVwQztTdlC99d9mITdUumYWaMUMMzQQ-9NrXJ-QR6hUeh8RGCk1beLCN7P4kNqRyh6x-kEV2POLt5vOEG2GYmXguJArwkoOAsWY9jqlohCmlic2bf-ESIASfE3rhixKx0NNvNh1fo4dN6zIl1m3YMIkKXFDxE1RK9-wpC&__tn__=*NK-R)
/

.

[<u>\#التأثر_بالسمعة_السيئة</u>](https://www.facebook.com/hashtag/%D8%A7%D9%84%D8%AA%D8%A3%D8%AB%D8%B1_%D8%A8%D8%A7%D9%84%D8%B3%D9%85%D8%B9%D8%A9_%D8%A7%D9%84%D8%B3%D9%8A%D8%A6%D8%A9?__eep__=6&__cft__%5b0%5d=AZU0eIzhEDdNjfkYExkp_9_rLXzQMxceCU8AbCzN2JOQnXiCm7HMVwQztTdlC99d9mITdUumYWaMUMMzQQ-9NrXJ-QR6hUeh8RGCk1beLCN7P4kNqRyh6x-kEV2POLt5vOEG2GYmXguJArwkoOAsWY9jqlohCmlic2bf-ESIASfE3rhixKx0NNvNh1fo4dN6zIl1m3YMIkKXFDxE1RK9-wpC&__tn__=*NK-R)

.

زي ما هو سهل الناس تفتكر إسم الحلواني الفلاني أو
الكبابجي الفلاني . سهل بردو الناس تفتكر الإسم ده لو حصل أي موقف سلبي
للمحل ده او للشركة دي

.

بينما صعب الناس تفتكر إن الشركة العالمية الدولية عملت
مشكلة كذا

.

[<u>\#السبب_الثالث</u>](https://www.facebook.com/hashtag/%D8%A7%D9%84%D8%B3%D8%A8%D8%A8_%D8%A7%D9%84%D8%AB%D8%A7%D9%84%D8%AB?__eep__=6&__cft__%5b0%5d=AZU0eIzhEDdNjfkYExkp_9_rLXzQMxceCU8AbCzN2JOQnXiCm7HMVwQztTdlC99d9mITdUumYWaMUMMzQQ-9NrXJ-QR6hUeh8RGCk1beLCN7P4kNqRyh6x-kEV2POLt5vOEG2GYmXguJArwkoOAsWY9jqlohCmlic2bf-ESIASfE3rhixKx0NNvNh1fo4dN6zIl1m3YMIkKXFDxE1RK9-wpC&__tn__=*NK-R)
/

.

[<u>\#التأثر_بسمعة_الشخص</u>](https://www.facebook.com/hashtag/%D8%A7%D9%84%D8%AA%D8%A3%D8%AB%D8%B1_%D8%A8%D8%B3%D9%85%D8%B9%D8%A9_%D8%A7%D9%84%D8%B4%D8%AE%D8%B5?__eep__=6&__cft__%5b0%5d=AZU0eIzhEDdNjfkYExkp_9_rLXzQMxceCU8AbCzN2JOQnXiCm7HMVwQztTdlC99d9mITdUumYWaMUMMzQQ-9NrXJ-QR6hUeh8RGCk1beLCN7P4kNqRyh6x-kEV2POLt5vOEG2GYmXguJArwkoOAsWY9jqlohCmlic2bf-ESIASfE3rhixKx0NNvNh1fo4dN6zIl1m3YMIkKXFDxE1RK9-wpC&__tn__=*NK-R)

.

ممكن شركة تكون شغالة تمام . وصاحبها يخبط واحد بالعربية
مثلا . فيدخل في سيم وجيم

فتلاقي شركته اللي متسمية بإسمه اتأثرت

بينما الشركة نفسها ممكن تكون شغالة تمام

.

[<u>\#السبب_الرابع</u>](https://www.facebook.com/hashtag/%D8%A7%D9%84%D8%B3%D8%A8%D8%A8_%D8%A7%D9%84%D8%B1%D8%A7%D8%A8%D8%B9?__eep__=6&__cft__%5b0%5d=AZU0eIzhEDdNjfkYExkp_9_rLXzQMxceCU8AbCzN2JOQnXiCm7HMVwQztTdlC99d9mITdUumYWaMUMMzQQ-9NrXJ-QR6hUeh8RGCk1beLCN7P4kNqRyh6x-kEV2POLt5vOEG2GYmXguJArwkoOAsWY9jqlohCmlic2bf-ESIASfE3rhixKx0NNvNh1fo4dN6zIl1m3YMIkKXFDxE1RK9-wpC&__tn__=*NK-R)
/

.

[<u>\#مشاكل_العلامات_التجارية</u>](https://www.facebook.com/hashtag/%D9%85%D8%B4%D8%A7%D9%83%D9%84_%D8%A7%D9%84%D8%B9%D9%84%D8%A7%D9%85%D8%A7%D8%AA_%D8%A7%D9%84%D8%AA%D8%AC%D8%A7%D8%B1%D9%8A%D8%A9?__eep__=6&__cft__%5b0%5d=AZU0eIzhEDdNjfkYExkp_9_rLXzQMxceCU8AbCzN2JOQnXiCm7HMVwQztTdlC99d9mITdUumYWaMUMMzQQ-9NrXJ-QR6hUeh8RGCk1beLCN7P4kNqRyh6x-kEV2POLt5vOEG2GYmXguJArwkoOAsWY9jqlohCmlic2bf-ESIASfE3rhixKx0NNvNh1fo4dN6zIl1m3YMIkKXFDxE1RK9-wpC&__tn__=*NK-R)

.

ممكن تلاقي شركة شاغلة دماغها بشكل كبير بمين
الأصلي

يا ترى الحبشي ولا اليمني . ما كلهم اسمهم عبد المعبود
مثلا

.

بينما لو كانت الشركة غير مرتبطة بإسم شخص . كان إسمها
تيوليب مثلا . ما كانش حصل خلاف

إنتا تعمل تيوليب . ييجي أخوك يعمل لافاندر . أخوك التالت
يعمل السوسن . عادي جدا . واهو كله بن وكلها قهوة

.

يبقى نشوف شغلنا . بدل ما نتسحل في مين الأصلي ومين
التقليد

.

[<u>\#السبب_الخامس</u>](https://www.facebook.com/hashtag/%D8%A7%D9%84%D8%B3%D8%A8%D8%A8_%D8%A7%D9%84%D8%AE%D8%A7%D9%85%D8%B3?__eep__=6&__cft__%5b0%5d=AZU0eIzhEDdNjfkYExkp_9_rLXzQMxceCU8AbCzN2JOQnXiCm7HMVwQztTdlC99d9mITdUumYWaMUMMzQQ-9NrXJ-QR6hUeh8RGCk1beLCN7P4kNqRyh6x-kEV2POLt5vOEG2GYmXguJArwkoOAsWY9jqlohCmlic2bf-ESIASfE3rhixKx0NNvNh1fo4dN6zIl1m3YMIkKXFDxE1RK9-wpC&__tn__=*NK-R)
/

.

[<u>\#الارتباط_الشخصي_بالشركة</u>](https://www.facebook.com/hashtag/%D8%A7%D9%84%D8%A7%D8%B1%D8%AA%D8%A8%D8%A7%D8%B7_%D8%A7%D9%84%D8%B4%D8%AE%D8%B5%D9%8A_%D8%A8%D8%A7%D9%84%D8%B4%D8%B1%D9%83%D8%A9?__eep__=6&__cft__%5b0%5d=AZU0eIzhEDdNjfkYExkp_9_rLXzQMxceCU8AbCzN2JOQnXiCm7HMVwQztTdlC99d9mITdUumYWaMUMMzQQ-9NrXJ-QR6hUeh8RGCk1beLCN7P4kNqRyh6x-kEV2POLt5vOEG2GYmXguJArwkoOAsWY9jqlohCmlic2bf-ESIASfE3rhixKx0NNvNh1fo4dN6zIl1m3YMIkKXFDxE1RK9-wpC&__tn__=*NK-R)

.

زي ما الشركة ممكن تتأثر بسمعتك الشخصية لو انتا مسميها
على إسمك

العكس صحيح

ممكن الشركة تدخل في مشكلة تجارية عادية جدا في سياق
الشركات . فتلاقيها مأثرة على إسمك الشخصي

.

وممكن من تأثيرها على إسمك الشخصي . تقوم مأثرة على شركة
تانية تبعك بردو متسمية باسمك في مجال تاني

.

وممكن تلط العيلة كلها بسببك

.

وممكن تكون عايز تبيع الشركة . أو تقفلها . بس يعز عليك
تنزل اليافطة اللي عليها اسم رفاعي الدسوقي

.

لكن لو كان إسمها النهر الخالد مثلا . أو البحر الأعظم .
كانت اليافطة نزلت عادي . وكنا وفرنا على نفسنا موسم كامل من فرهدة محمد
رمضان فينا

.

فبأي حال من الأحوال . الأفضل إن اسم الشركة يكون عام .
المقاولون العرب مثلا . لكن مش مختار ابراهيم مثلا

.

ممكن من شهرتك الشخصية بعد كده يحصل ارتباط غير رسمي بين
إسم الشركة وإسمك . زي ما بنقول المقاولون العرب عثمان احمد عثمان
مثلا

.

لكن يبقى ده رد فعل من الناس . مش انتا اللي تعمله

.

أنا وانا باعمل المكتب سميته المكتب المصري للتطوير
الصناعي . وما ربطتش إسمه ب محمود مرزوق . لكن الارتباط ده بيحصل لوحده .
بشكل أورجانيك مع الزمن . والناس هيا اللي بتعمله . مش انا

.

أخيرا /

.

[<u>\#نصيحة_بونص</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D8%A8%D9%88%D9%86%D8%B5?__eep__=6&__cft__%5b0%5d=AZU0eIzhEDdNjfkYExkp_9_rLXzQMxceCU8AbCzN2JOQnXiCm7HMVwQztTdlC99d9mITdUumYWaMUMMzQQ-9NrXJ-QR6hUeh8RGCk1beLCN7P4kNqRyh6x-kEV2POLt5vOEG2GYmXguJArwkoOAsWY9jqlohCmlic2bf-ESIASfE3rhixKx0NNvNh1fo4dN6zIl1m3YMIkKXFDxE1RK9-wpC&__tn__=*NK-R)

.

خلي إسم المنتج غير اسم الشركة

يعني ما تبقاش الشركة اسمها الضحى مثلا

والرز بردو إسمه الضحى

.

خلي إسم الشركة . الدولية . العالمية . الأفريقية .
العربية . المصرية . الحديثة . المتحدة . الشرق الأوسط . المصرية الكندية .
العربية الأفريقية

.

والمنتج هوا اللي يبقى إسمه الضحى

.

عشان لو حبيت تنزل منتج تاني . ما حدش يعرف إن المنتجين من
شركة واحدة

فعندك الضحى لما حب ينزل براند رز يستهدف بيه شريحة تانية
. هتلاقي غصب عنه كاتب على الكيس ( إنتاج شركة الضحى )

فمنتج الدرجة الأولى ممكن يتأثر بمنتج الدرجة التانية
كصورة ذهنية عند العميل

.

لكن ما حدش هيعرف إن منتجات درجة أولى وتانية وتالتة بتطلع
من شركة بي آند جي مثلا . لإنه ما فيش منتج اسمه بي آند جي أصلا

.

شركات عملاقة زي أميريكانا أو يونيليفر مثلا عندها مئات
البراندات . لكن ما فيش منتج اسمه أميريكانا أو يونيليفر

.

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZU0eIzhEDdNjfkYExkp_9_rLXzQMxceCU8AbCzN2JOQnXiCm7HMVwQztTdlC99d9mITdUumYWaMUMMzQQ-9NrXJ-QR6hUeh8RGCk1beLCN7P4kNqRyh6x-kEV2POLt5vOEG2GYmXguJArwkoOAsWY9jqlohCmlic2bf-ESIASfE3rhixKx0NNvNh1fo4dN6zIl1m3YMIkKXFDxE1RK9-wpC&__tn__=*NK-R)
