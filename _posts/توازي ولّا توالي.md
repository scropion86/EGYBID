---
layout: post
title: "توازي ولّا توالي.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#توازي_ولّا_توالي</u>](https://www.facebook.com/hashtag/%D8%AA%D9%88%D8%A7%D8%B2%D9%8A_%D9%88%D9%84%D9%91%D8%A7_%D8%AA%D9%88%D8%A7%D9%84%D9%8A?__eep__=6&__cft__%5b0%5d=AZVTCU7Vd23YhHbyOghY7UWHsydD3QWbTrlOxbVUefPaxilQSXO-JZl0bsamcRfAhhoq5WImvufK9y9JzvA-N1ugGM7ZhNmT9IKHkRc6v-nnSta5hLHUoX6wdaym7nUPwiwr9kus_gViM2nQ703qPiIcQgvZ-WDxtm0Ws0-q_rYEZz9F1HZ6lT2QytNw3qY_vMnASIMQXXXzjaK_6ctsjGJ6&__tn__=*NK-R)
؟

\-

في استشارة لمصنع منتجات معدنيّة راس ماله حوالي 10 مليون
جنيه - وكان المصنع متعثّر

\-

صاحب المصنع قال لي بفكّر اجيب مكنة ليزر - واستأجر ورشة
صغيّرة على أوّل الشارع احطّ فيها المكنة - منها أعمل بيها شغل الليزر بتاعي -
ومنها أشغّلها لحساب الغير - الموضوع ده تكلفته كانت وقتها حوالي مليون
جنيه

\-

قلت له - يا إمّا تجيب المكنة تحطّها جوّا مصنعك وتعمل بيها
شغلك فقط

يا إمّا ما تجيبهاش

\-

ليه ؟!

\-

حضرتك عندك مشروع قيمته 10 مليون جنيه متعثّر

لو عملت مشروع قيمته مليون جنيه ونجح - خلاص - إنتا كده
مشكلتك اتحلّت

هتقول لنفسك - ما انا شاطر اهو - ما انا ناجح اهو

\-

فحضرتك ركّز في المشروع أبو 10 مليون جنيه - يا ينجح - يا
تقفله

لكن ما تفتحش لنفسك مسار جانبيّ للطبطبة على نفسك - فتبقى
على الورق ناجح - وفي الحقيقة فاشل

\-

إستدعيت الموقف ده في استشارة لسّه مخلّصها حالا - أصحاب
المشروع قدّامهم يفتحوا في مسارين موازيين من أوّل يوم - أو يفتحوا مسار واحد
دلوقتي - والتاني بعدين

\-

فكانت نصيحتي ليهم إنّهم يفتحوا مسار واحد دلوقتي - ولمّا
ينجح ويتسستم - يعملوه قسم مستقلّ - ويفتحوا المسار التاني كقسم مستقلّ بردو
بإدارة منفصلة وحسابات منفصلة

\-

لو فتحنا المسارين بالتوازي - ده هيتكعبل - والتاني
هيمشي - هنجري على اللي ماشي - وهوّا ماشي - هيتكعبل - التاني تفتح فيه
فرصة - نجري عليها - ننجح فيها - نفرح - والمسار التاني عطلان - المسار
الأوّلانيّ اتكعبل - \...

\-

هنفضل نتنطّط كده - ولا عارفين احنا ناجحين ولّا
فاشلين

\-

وممكن واحد منهم يكسب - فنصرف اللي كسبه على خساير
التاني - وفي النهاية نطلع كسبانين كمحصّلة - بينما في الحقيقة إحنا عندنا
مسار فاشل تماما - ومسار مكعبل !!

\-

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVTCU7Vd23YhHbyOghY7UWHsydD3QWbTrlOxbVUefPaxilQSXO-JZl0bsamcRfAhhoq5WImvufK9y9JzvA-N1ugGM7ZhNmT9IKHkRc6v-nnSta5hLHUoX6wdaym7nUPwiwr9kus_gViM2nQ703qPiIcQgvZ-WDxtm0Ws0-q_rYEZz9F1HZ6lT2QytNw3qY_vMnASIMQXXXzjaK_6ctsjGJ6&__tn__=*NK-R)
