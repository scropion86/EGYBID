---
layout: post
title: "لا توجد أجازة"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


العيد إن شاء الله هيكون ماسك آخر الأسبوع الحالي مع أوّل
الأسبوع القادم

\-

من الحاجات المؤلمة في السوق المصريّ - إنّ الناس كده خلاص
اعتبرت إنّنا
[<u>\#عندنا\_أسبوعين\_أجازة</u>](https://www.facebook.com/hashtag/%D8%B9%D9%86%D8%AF%D9%86%D8%A7_%D8%A3%D8%B3%D8%A8%D9%88%D8%B9%D9%8A%D9%86_%D8%A3%D8%AC%D8%A7%D8%B2%D8%A9?__eep__=6&__cft__%5b0%5d=AZUFBmTzGuMQaPgVl41d9X4A3cPldUBTVCzIqa1e6peCC9zdBacNvXPlNURsk8_SxYak8C5N9MnNqVxyCzrJtTrDpV7E31M4MPW8PNkeMyN5ln14QYTml6eYY4I7oM76usCGInOkIRvqK5BeKWyvzn1WXgcJWBNJW8Z5WmCZT9or-dIBHttmjS9UZSkFWgWr8jc&__tn__=*NK-R)
!!!

دي مستحيل تكون ثقافة عمل !!!

\-

ثقافة العمل ذكرها الله سبحانه وتعالى في موضعين في القرآن
على حدّ علمي

\-

الآية الأولى /

في الحجّ - في عزّ الطاعة والعبادة - ربّنا سبحانه وتعالى
يقول

لَيْسَ عَلَيْكُمْ جُنَاحٌ أَن تَبْتَغُوا فَضْلًا مِّن رَّبِّكُمْ ۚ فَإِذَا أَفَضْتُم مِّنْ
عَرَفَاتٍ فَاذْكُرُوا اللَّهَ عِندَ الْمَشْعَرِ الْحَرَامِ ۖ وَاذْكُرُوهُ كَمَا هَدَاكُمْ وَإِن كُنتُم مِّن
قَبْلِهِ لَمِنَ الضَّالِّينَ

\-

تبتغوا فضلا من ربّكم - يعني تبتغوا رزقا من ربّكم

يعني مش حرام تتاجر وانتا بتحجّ - لإنّ الناس في الجاهليّة
كانت بتتحرّج من التجارة في الحجّ - فربّنا سبحانه وتعالى أخبرنا أنّ التجارة
في الحجّ جائزة

\-

رايح تحجّ - وبتعمل بيزنس خلال الحجّ عادي جدّا

\-

الآية الثانية /

\-

قال تعالى

فَإِذَا قُضِيَتِ الصَّلَاةُ فَانتَشِرُوا فِي الْأَرْضِ وَابْتَغُوا مِن فَضْلِ اللَّهِ
وَاذْكُرُوا اللَّهَ كَثِيرًا لَّعَلَّكُمْ تُفْلِحُونَ

\-

يوم الجمعة - رحت صلّيت - خلاص - تعمل إيه ؟!!

تنتشر في الأرض لطلب الفضل - الرزق

\-

يوم الجمعة ؟!

يعني الجمعة مش أجازة ؟!

\-

يا فندم أصلا ما فيش حاجة اسمها أجازة

\-

الأجازة اختراع ظهر مع اختراع الوظيفة

لكن الأصل إنّ ما فيش حاجة اسمها وظيفة - وبناءا عليه ما
فيش حاجة اسمها أجازة

\-

تخيّل العالم من 500 سنة كان عامل ازّاي

كان كلّ واحد رئيس جمهوريّة نفسه - وعنده البيزنس الخاصّ
بتاعه - حتّى لو كان البيزنس ده هو زراعة الأرض بالبرسيم - لكن ده
بيزنس

عمرك شفت فلّاح واخد أجازة ؟!!!
