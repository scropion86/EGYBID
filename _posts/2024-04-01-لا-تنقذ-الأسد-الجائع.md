---
layout: post
title: "لا تنقذ الأسد الجائع"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXHT_e_Vo36q4TMxN6QhxjTGAJV8XIMIZ1KvSbp-cMvU8Bz0i2zA8N_KSOejw-PIMbBQAVjTEinDUv6BYO_xDyegqQTXXGe1oiuOz6r-py_jfLNy75au4LAyJjb_q3Wml8YjEQTCVp0sSvIfVhNVZ3BgSUpc14H89uGllyNtfWDa89gmV9x2InE5Te_O5op-0A&__tn__=*NK-R)

.

إحذر من المساعدة التي تنقلب لأذى !!

.

بعض الناس . محاولتك لمساعدتهم تنقلب لأذى عليك

.

عليك أن تبدأ بالمساعدة على أي حال

لكن ! بعد أول مساعدة . ستنكشف لك حقيقة ما إذا كان هذا
الشخص الذي ساعدته جديرا بالمساعدة . أم أنه من النوع الذي يتحول لشخص مؤذي
إذا ساعدته !!

.

تخيل أنك تسير في غابة . ووجدت صوتا يصدر من بئر . فذهبت
تنظر . فوجدت أسدا ساقطا في هذا البئر . تبدو عليه آثار الجوع . هل ستخرجه
من البئر ؟!

.

كذلك بعض الناس . مساعدتهم تعني أنهم سوف
[<u>\#يتغذون\_عليك</u>](https://www.facebook.com/hashtag/%D9%8A%D8%AA%D8%BA%D8%B0%D9%88%D9%86_%D8%B9%D9%84%D9%8A%D9%83?__eep__=6&__cft__%5b0%5d=AZXHT_e_Vo36q4TMxN6QhxjTGAJV8XIMIZ1KvSbp-cMvU8Bz0i2zA8N_KSOejw-PIMbBQAVjTEinDUv6BYO_xDyegqQTXXGe1oiuOz6r-py_jfLNy75au4LAyJjb_q3Wml8YjEQTCVp0sSvIfVhNVZ3BgSUpc14H89uGllyNtfWDa89gmV9x2InE5Te_O5op-0A&__tn__=*NK-R)

.

تخيل إنك نازل من العمارة . لقيت جارك واقف جنب عربيته
حيران

مالك يا أستاذ فلان . فقال لك العربية عطلانة وأنا متأخر
على الشغل

فقمت موصله لشغله بعربيتك

.

تاني يوم لقيته واقف جنب عربيتك منتظرك

هوا ده النوع اللي انا اقصده

.

تخيل إنك أصلحت بين زوجين كان سبب الخلاف بينهم مصروف
البيت مثلا

تاني شهر لقيت الزوج بيقول لك معلش سلفني فلوس عشان ما
تحصلش مشكلة تاني بيني وبين زوجتي !

.

هنا الشخص ده بيحول المشكلة عليك

مش انتا ساعدتني . يبقى خلاص . المشكلة دي أنا خلصت منها
ولقيت حد يشيلها بدالي !!

.

تخيل إنك خلصت لحد خدمة في شغلك بشكل مجاني

تاني يوم لقيته باعت لك اصحابه تخلص لهم شغلهم مجاني
بردو

عامل خدوم على قفا حضرتك . بيفنجر من جيبك !!

.

أخيرا /

ممكن حضرتك أصلا تكون إنسان ندل ما بتساعدش حد كده كده .
فتاخد كلامي حجة إنك ليه ما بتساعدش الناس

.

أنا قلت لك إبدأ بالمساعدة على أي حال . واللي تلاقيه
بيحترم المساعدة . ساعده تاني

.

جارك لو رجعت من الشغل لقيته جايب ميكانيكي وواقف جنب
عربيته بيصلحها . خلاص . ما تطبقش عليه كلامي . وتاني يوم تساعده
عادي

.

وطبعا الأفضل منه إنه يكون الشخص اللي ساعدته بيرد
المساعدة . فده تساعده تاني وتالت

.

يعني تخيل إن الشخص اللي عملت له خدمة مجانية . بعت لك
اصحابه بردو . بس عرفهم إن الخدمة دي بفلوس

دا كده يشكر . دا عمل لك تسويق

.

فكلامي إنك ما تساعدش نوع معين من الناس ما تاخدوش وتمد
الخط على استقامته وتعتبرني بقول لك ما تساعدش حد

.

إنتا مش عاوز تساعد الناس براحتك . لكن لازم تفهم إن تفسير
ده إنك ندل . مش إنك حكيم

.

الحكمة هل الحالة المذكورة بتفصيلتها في البوست هنا
فقط
