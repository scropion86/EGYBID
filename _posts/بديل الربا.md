---
layout: post
title: "بديل الربا.md"
date:   2024-07-21T00:00:01+03:00
author: "Mahmoud"
category: "8 - الربا"
---
فيه ناس بتقول

إزّاي بتحرّموا الربا من غير ما توفّروا البديل

تعمل إيه الستّ الغلبانة المسكينة المشلولة اللي واقعة من
الرابع متفشفشة وما فيش قدّامها غير إنّها تحطّ فلوسها في البنك عشان تعيش
منها

\-

لا حضرتك دا انتا عاوز أوّلا وثانيا وثالثا

\-

أوّلا /

البديل للحرام هو الحلال - ما فيش بديل حرام للبديل
الحرام

\-

يعني

واحد عاوز يتجوّز - وما فيش معاه فلوس - وعاوز يزني - إيه
البديل ؟!

البديل هو إنّه ما يزنيش حضرتك

\-

طيّب ويعمل إيه في إنّه عاوز يتجوّز

ما يتجوّز حضرتك - حدّ حايشه

\-

بقول لك ما عاهوش فلوس

يبقى يجتهد ويبقى معاه فلوس ويتجوّز

\-

عاوزني أقول لك إيه حضرتك يعني - عاوزني أحلّل لك الزنا
؟!!

\-

ثانيا /

ما حدّش قال إنّ اللي بيقول لك على حاجة إنّها غلط - إنّه ملزم
يوفّر لك البديل

ما الدكتور بيقول لك التدخين ضارّ جدّا بالصحّة - هتقول له طب
أنا خرمان شوف لي البديل - شدّ شيشة حضرتك

\-

للأسف الناس بتنقل الأمور من مواقعها الحقيقيّة لمواقع
باطلة - وبعدين يطالبك إنتا بتغيير الحقّ لباطل

\-

يعني !!

الناس بتنقل الموضوع لإنّ الربا حلال أصلا - واحنا اللي
حرّمناه - فمطلوب منّنا نوفّر له بديل

\-

حاجة كده زيّ ما تكون قاعد في بيتك - ملكك - وتيجي الدولة
تهدّه عشان توسّع طريق مثلا

في الحالة دي الدولة ملزمة توفّر لك بديل

\-

لكن فيه واحد سايس مثلا - وظّف نفسه سايس من نفسه
كده

فتيجي تقول له اللي بتاكله دا سحت - فيقول لك هات لي
بديل

\-

فيه فرق بين المثالين - ألا وهو

إنّك في الحالة الأولى - حالة بيتك - فده بيتك - ده حقّك
أصلا

فمش من حقّ حدّ يحوّلك عن هذا الحقّ من غير ما يوفّر لك
بديل

لكن في الحالة التانية - فده مش حقّك أصلا

\-

حضرتك حطّيت فلوسك في البنك - وعايش على الربا

بنقول لك ده حرام - فانتا عاوز البديل

إنتا مين من الأوّل أصلا خلّاك تحطّ فلوسك في البنك - وبعدين
جاي تطلب بديل ؟!!!

\-

إنتا عملت حاجة غلط - واجبك تتراجع عنها - مش تطالب ببديل
تاني عنها

وكإنّ البديل الأوّلاني كان صحيح أصلا وحقّك واحنا اللي
بنتعدّي على حقّك ده

\-

ما تعملش زيّ الطفل اللي كان يضيع منّه قلم وهوّا في
المدرسة

فيقوم خاطف قلم زميله - ويقول له ماليش دعوة - هات لي قلمي
اللي ضاع وانا أعطيك قلمك

\-

تخيّل إنّ الطفل دا كان بيبقى شايف نفسه معاه حقّ

طب تخيّل إنّك وانتا كبير كده - وحاطط فلوسك في البنك -
وبتطالبنا ببديل - تخيّل إنّك بتعمل زيّ الطفل ده بالظبط !!!

\-

ثالثا /

البديل حضرتك إنّك تسحب فلوسك من البنك وتشغّلها وتعيش من
ربحها

طبعا هنا الإجابة الجاهزة هي ( ما ليش في الاستثمار
)

\-

وهنا أقول لحضرتك - إنتا مش عاوز بديل للربح - إنتا عاوز
بديل لـ ( الربح بدون مجهود )

حاجة كده زيّ طخّه بسّ ما تموّتوش يا بوي

إزّاي يعني

\-

حضرتك عاوز ربح - يبقى لازم مجهود

اللي بيقول لك وفّر لي بديل ده - بيبقى ناقص كلمة بياكلها
في وسط الكلام

بيبقى ناقص يقول لك - شوف لي بديل أكسب منّه من غير ما أبذل
مجهود

\-

يؤسوفوني أقول لحضرتك ما فيش

\-

أمّا بالنسبة للستّ الغلبانة اللي وقعت من الدور الرابع في
أوّل البوست

فانتي واحدة وقعتي من الرابع - يعني شفتي الموت بعنيكي -
اتّعظي يا وليّة - عاوزة يجرالك إيه تاني

\-

لكن بردو

يا ستّ الكلّ - المبلغ اللي البنك بيعطيهولك كربح على وديعتك
ده - هو من أصل المبلغ أصلا !!

\-

يعني

حضرتك حطّيتي 100 ألف في البنك

هنفترض البنك بيعطيكي 10 %

فالبنك عطاكي آخر السنة ربح 10 آلاف جنيه

باقي في البنك كام ؟

\-

هتقولي همّا همّا أصل المبلغ 100 ألف زيّ ما همّا - أنا ما
سحبتش منهم حاجة - أنا خدت الفايدة بسّ

طيّب بسّ ما تقوليش فايدة - الكلمة دي بتعصّبني جدّا باكرهها -
اسمها ربا

\-

لكن بردو يا ستّ الكلّ - يؤسوفني تاني أقول لحضرتك - الباقي
في البنك 90 ألف

أي نعم همّا كرقم 100 ألف - لكن همّا كقيمة 90 ألف

\-

ففكرة إنّ البنك بيعطيك فلوس ويحفظ على أصل المبلغ دي وهم
يا ناس - خيال

الحدّاية ما بتحدّفش كاكيت

\-

ونرجع نقول لحضرتك

مضافا لإنّ وضع فلوسك في البنك هو حرام

فالفلوس بتتآكل أصلا

يعني اللي تصعبي عليه فعلا ينصحك تشيلي فلوسك من البنك
وتشغليها في أيّ حاجة

\-

في نفس الشارع اللي وقعت فيه الستّ الغلبانة المسكينة دي -
فيه واحدة مشغّلة 5 آلاف جنيه فقط - وربّنا سبحانه وتعالى بيرزقها
منهم

\-

وفي دور رابع ما من عمارة ما في نفس الشارع - واحدة حاطّة
فلوسها في البنك وعايشة من ربحهم - أو متخيّلة إنّها عايشة من ربحهم - بينما
هيّا بتاكل من أصل المبلغ وهي مخدوعة

\-

البديل الحلال كان متاح قدّام الستّ دي - لكنّها اختارت
البديل الحرام

وبتطالب ببديل حلال آخر يعطيها ربح من غير مجهود
!!!

ناس كتير بتسأل لمّا الربا حرام - فإيه البديل ؟

\-

أوّلا /

اللي بيقول لك على حاجة حرام مش مطالب يوفّر لك
البديل

ده من حيث المبدأ

\-

يعني واحد بيزني ومش لاقي يتزوّج

نقول له الزنا حرام - يقول لك هات البديل الأوّل

يا إمّا تسيبني أعمل اللي أنا باعمله

لأ طبعا

\-

ثانيا

البديل يعتمد على قدرتك على العمل والاستثمار من
عدمه

\-

لو عندك قدرة على العمل والاستثمار فهو الأفضل طبعا

\-

لو ما عندكش قدرة على العمل والاستثمار فالأفضل من وجهة
نظري هو أن تشتري عقارا في منطقة رائج فيها التأجير - يعني مش منطقة حديثة
لسّه ما فيش فيها طلب

ولكن تكون منطقة رائج التأجير فيها

ومن ثمّ تقوم بتأجير هذا العقار

\-

هذا البديل فيه ميزتين

\-

أوّلا /

حماية رأس مالك من التضخّم بتحويله لأصل وليس نقود

\-

ثانيا /

هذا الأصل مدرّ للربح

\-

بالطبع ربح العقارات ضعيف

والسعر العادل له هو من 1 ل 1.5 % من قيمة الأصل
شهريّا

يعني لو شقّة ب 300 ألف جنيه فالسعر العادل لإيجارها شهريّا
حوالي 3 آلاف جنيه

وعليه يكون العائد السنويّ 12 %

\-

هذا العائد مش مخصوم منّه التضخّم

لإنّ الأصل نفسه حماك ضدّ التضخّم

يعني سعره هيغلى مع الحاجات اللي أسعارها بتغلى

فيصبح ال 12 % صافيين

\-

لو شغّال في تجارة أو صناعة مثلا فلازم تخصم قيمة التضخّم
السنويّ من هامش ربحك

لكن في العقارات لأ - لأنّ الأصل نفسه بيعادل التضخّم

\-

بالمناسبة

ممكن في مصر القيمة دي تقلّ عن 12 %

لكن بردو يظلّ استثمارا جيّدا

لأنّه استثمار ( غير مخاطر )

\-

فلو قارنته بالذهب مثلا

فالذهب هيحميك من التضخّم فقط - لكنه لن يدرّ عائدا

عشان كده ما فيش حاجة اسمها ( الاستثمار ) في الذهب

فيه ( إدّخار ) في الذهب

\-

ولو قارنته بسيّارة تاكسي مثلا

فقد يكون العائد أكبر في حالة التاكسي

لكن عندك مخاطر مثل إنّ السيّارة تعمل حادثة أو إنّ السوّاق
يسرقك

ده غير بند المصاريف اللي موجود في التاكسي ومش موجود في
العقار

\-

المخاطرة الوحيدة في حالة العقار هي إنّك تشتريه وما تعرفش
تأجّره

عشان كده قلت لك اشتري في مكان فيه حركة

وسيبك من الأماكن الفخمة ولكنّها مهجورة
