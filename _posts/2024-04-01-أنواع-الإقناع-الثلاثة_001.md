---
layout: post
title: "أنواع الإقناع الثلاثة"
date:   2024-04-10T00:00:01+03:00
author: "Mahmoud Marzouk"
category: "مفاهيم حياتيّة"
---


عشان تبيع حاجة لحدّ

ومحتاج تقنعه بيها

فقدّامك حاجة من تلاتة

\-

الإقناع بالمنطق

الإقناع بالعاطفة

الإقناع بالتأثير

\-

كمثال

الأسبوع الماضي كنّت باشتري أحذية

لبنتي وللمدام

\-

البائع جاب حذاء لبنتي

أنا شايف نعله عالي

النعل كلّه عالي - مش الكعب بسّ

فالمدام بتسألني

إيه رأيك في الشكل

طيّب نجيب الأسود ولّا الفضّيّ

\-

فقلت للبيّاع

النعل ده عالي قوي !

فقال لي ده هيكون مناسب للشتاء

عشان المطر والطين

فقلت له أنا اشتريت خلاص

\-

طب والشكل - طب واللون

قلت لهم براحتكم خلاص

أنا كده اشتريت

\-

هنا أنا بقيّم تقييم منطقيّ

بناءا على الوظيفة

أو المنفعة اللي هتتحقّق من السلعة

\-

المدام بتقيّم تقييم عاطفيّ

بناءا على الشكل واللون

\-

طيّب لو صوّرت لك إعلان

فيه نجم سينيمائيّ

بيشتري لبنته حذاء من هذا الشكل

فده الإقناع بالتأثير

\-

باستخدام المؤثّرين يعني

\-

بعد كده المدام هتشتري الحذاء بتاعها

فأنا رشّحت لها هاف بوت

وفيه فرو

منّه يكون ساتر لقدمها

ومنّه يدفّيها

\-

طب الشكل ؟

طب اللون ؟

بردو اختاري براحتك

أنا حدّدت بناءا على اختيار منطقيّ

\-

طيّب لو جبت لك نجمة سينيمائيّة

لابسة الحذاء ده

ده الإقناع بالتأثير

\-

لو عاوز أعمل إعلان لمعجون سنان

ممكن أجيب لك الدكتور شنايدر إليكتريك

الباحث والخبير والمتخصّص

في مجموعة مستشفيات جينيرال موتورز

يشرح لك التركيبة الفريدة

اللي في معجون السنان بتاعنا

ده إقناع بالمنطق

\-

وممكن أجيب لك مجموعة شباب

بيغسلوا سنانهم الصبح بالمعجون بتاعنا

ينزلوا يلاقوا الدنيا ربيع والجوّ بديع

والمحلّات بتبيع حشيش أصليّ

وبتدّيك بالباقي حبوب صراصير بدل اللبنان

\-

والكماين موقّفة الدنيا كلّها لحدّما عربيتك تعدّي

وظابط الرور بيمسح لك البربريز بفوطة زفرة

ويقول لك كلّ سنة وإنتا طيّب يا باشيه

\-

وتروح الشغل

تلاقي المدير رفد كلّ أصحابك الرذلين

وتنازل لك عن الشركة

والنسوان بتترمّى عليك

زيّ ما السكّر بيترشّ ع الكحك

\-

كلّ ده عشان غسلت سنانك الصبح

بمعجون 5 خمسات بتاعتنا

ده التأثير العاطفيّ

\-

وممكن أجيب لك عبده الحاموليّ

يعمل إعلان بيغسل فيه سنانه

بالمعجون بتاعنا

فألمظ تغنّي له لمّا بدا يتثنّى

أمان أمان أمان أمن أمن

\-

ده إقناع باستخدام الشخصيّات المؤثّرة

\-

كلّ اللي فات ده مقدّمة

\-

اللي عاوز أوصل له من المقدّمة دي

إنّ الكورة كلّها على بعضها كده

تقوم مقام النجم السينيمائيّ

في طريقة الإقناع بالتاثير

\-

فبدل ما أجيب لك نجم سينيمائيّ

بيستخدم شبكة المحمول بتاعتا

أجيب كلّ لعيبة النادي الأهليّ

وهمّا بيستخدموا شبكتنا

\-

فإنتا بناءا على إنّ اللعيبة دي

اتعمل لهم حجم كبير في نفسك بالباطل

وهمّا شويّة مهزّئين أساسا

بيجروا ورا حتّة بلاستيك

لكن إحنا في الإعلام قلنا لك إنّهم مهمّين

فإنتا زيّ العبيط صدّقت

\-

إوعوا تتفكروا إنّ النجوم السينيمائيّين دول

أو لعيبة الكورة

ليهم قيمة في حدّ ذاتهم

\-

إحنا بنصنعهم

وبنصنع لهم قيمتهم الوهميّة دي

عشان لمّا نحبّ نبيع لكوا الهوا في قزازة

نجيب لكوا نجم سينيمائيّ

بيشتري الهوا في قزايز

فإنتوا هتعملوا زيّه

\-

معقول ؟

لا طبعا

إحنا بنحسب بالمنطق

\-

ارجع للمواقف بتاعة شراء الأحذية

في أوّل البوست

هتلاقي إنّ المدام

ما كانتش بتشتري بالمنطق

وده الأصل والشائع في الناس

إنّ الشراء بيكون بالعاطفة

أو تقليدا للمؤثّرين

مش بالمنطق

\-

فأنا باوهمك

بإنّ المهزّئين

اللي بيجروا ورا حتّة بلاستيك دول

بيعملوا حاجة مهمّة

\-

لا يا أخي

معقول حدّ يقتنع

إنّ حتّة البلاستيك دي مهمّة

أو اللي بيجروا وراها مهمّين

فيلنج لايك ( ههههههههههه )

\-

قوم لمّا آجي بعد كده أقول لك

إنّ الناس المهمّة

اللي بتجري ورا حتّة البلاستيك دي

في النادي الأهليّ

بتستخدم شبكة محمول المزاريطة تي في

فإنتا هتختار تشتري خطّ الموبايل بتاعك

منشركة المزاريطة تي في

\-

طيّب

لسّه ما وصلناش لهدف البوست بردو

ألا وهو

لمّا أحبّ أنشر لك الشذوذ

اعمل إيه

قول إنتا بقى ؟!!!

\-

بالظبط

أجيب لك المهزّئين دول

وألبّسهم علم الشواذ

فإنتا واحدة واحدة هتبقى بسكلتّة

\-

لا يا جدع

ماتبالغش كده

معقول ده يحصل ؟!!!

فيلنج لايك ( هههههههههههههه ) تاني

ما هو عقلك ما اتمسحش في يوم وليلة

\-

طيّب

إيه رأيك في واحد شغّال في المنظومة دي

انتقدها من الداخل

ولكنّه ما زال يعمل فيها عادي ؟

\-

طيّب

إيه رأيك في طبيب أطفال

في منتهى الطيبة اللي في الدنيا

بيعالج الأطفال الثغنتتين

وبيرسم البسمة على وشوشهم

\-

طيّب إيه رأيك إنّ طبيب الأطفال ده

مواطن إسرائيليّ

شغّال في مستشفى في تلّ أبيب

بيعالج الأطفال الإسرائيليّين

الصغيّرين اللذاذ الأمامير

\-

لو قدرت تقول إنّك بتدعم الطبيب ده

عشان هوّا حلو بينه وبين نفسه

وتناسيت إنّه شغّال في منظومة الاحتلال

ولم يترك هذه الدولة المحتلّة

ويعلن قطع صلته بها

فإنتا عندك مشكلة كبيرة في عقلك
