---
layout: post
title: "اشتغل 10 سنين قبل البيزنس"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


شيرت بوست ل د حسين بكري إنك لازم تشتغل ١٠ سنين عند الناس
قبل ما تعمل مشروعك

فأكتر من حد قالوا ( ياااااه . كتير قوي )

.

السؤال هو

لو انتا اتخرجت من الجامعة عندك ٢١ سنة

اشتغلت ١٠ سنين عند الناس

هيبقى عندك كام سنة دلوقتي ؟!

٣١ سنة

.

السؤال هو

حضرتك عندك كام سنة دلوقتي

إيه ؟!!

.

معظم الناس اللي علقوا بإن ال ١٠ سنين كتير . عندهم أكتر
من ٣١ سنة

.

عرفت منين ؟!

ما انا عندي إحصائيات الصفحة . وعارف أكبر شريحة عمرية
بتتابعني

.

يعني فكرة ال ١٠ سنين دي مش
[<u>\#كتير\_قوي</u>](https://www.facebook.com/hashtag/%D9%83%D8%AA%D9%8A%D8%B1_%D9%82%D9%88%D9%8A?__eep__=6&__cft__%5b0%5d=AZXHnIfbtmRb5oz_eJMPEOPlLV40m9KBPdbYTQB31i5-d6-mpUONGgSdv-AmPkCM4pKL--Yr82TS61_HghCik6e12s3wG6B5IUjKYbcMjP54mctuJv2x8aoI8xE_y-R8_gwLSMkqugP6npEvzb7i5P64ifo4tqeRECdroG2vh5WKKQ&__tn__=*NK-R)
ولا حاجة

إنتا لو التزمت بيها . هتعمل مشروعك وانتا طفل عنده ٣١
سنة

فال ١٠ سنين مش كتير ولا حاجة

إنتا رافضهم مش عشان كتير

ولكن عشان الأسباب التالية

.

أولا /

.

الناس مستكترة ال ١٠ سنين . لإنهم قعدوا ١٠ سنين شغالين
موظفين . لكن ( وهنا مربط الفرس ) ما كانوش شغالين كمرحلة
[<u>\#لعمل\_بيزنس</u>](https://www.facebook.com/hashtag/%D9%84%D8%B9%D9%85%D9%84_%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZXHnIfbtmRb5oz_eJMPEOPlLV40m9KBPdbYTQB31i5-d6-mpUONGgSdv-AmPkCM4pKL--Yr82TS61_HghCik6e12s3wG6B5IUjKYbcMjP54mctuJv2x8aoI8xE_y-R8_gwLSMkqugP6npEvzb7i5P64ifo4tqeRECdroG2vh5WKKQ&__tn__=*NK-R)

.

يعني كان موظف بيروح الشغل الصبح . يمشي بعد الظهر
وخلاص

.

ما كانش بيركز مع صاحب الشغل بيدير الموظفين ازاي

.

ما كانش مركز صاحب الشغل بيتفق ازاي في البيع والشراء .
بيعمل إيه في التحصيل والمتأخرات

.

ما كانش مركز حتى الشركة بتبعت إيميل ازاي !!

.

فلما تيجي تقول له انتا محتاج تشتغل عند الغير

هيقول لك ( كلامك مش عملي . الشغل عند الغير مش هيفيدني
بحاجة )

.

ليه ؟!

لإنه اشتغل ١٠ سنين ما استفدش بيهم حاجة

.

هوا اللي ما استفادش

مش هما اللي مش مفيدين

.

السبب التاني /

.

هوا اشتغل ١٠ سنين عند الغير . وما كانش بيدخر لمشروعه
الخاص

فلما تيجي تقول له انتا محتاج ١٠ سنين شغل عند
الغير

هيقول لك مش مفيدين

.

السبب الثالث /

.

هوا خلال ال ١٠ سنين . ما جربش يعمل أي شغل لنفسه . ولو
نموذج صغير

.

كان شغال مهندس صيانة . لكن عمره ما جرب يصلح ماكينة
لمصنع

.

كان شغال مسؤول مبيعات . ومدير مبيعات . وما جربش يشتري
حاجة بنفسه ويبيعها

.

كان شغال طبيب أسنان مثلا . وما فكرش مرة يجيب مستلزماته
من المصنع بدل ما يجيبها من التاجر . مش عشان السعر أرخص . ولكن عشان يحتك
بالمصانع والمواصفات

.

أخيرا /

بييجي يسمع نصيحة ال ١٠ سنين دلوقتي . وهوا عنده ٤٠ سنة
مثلا . فيقول لك . لا . مستحيل . عاوزني اعمل مشروعي وانا عندي ٥٠
سنة

.

فهوا رافض النصيحة مش عشان هيا غلط . ولكن عشان هوا مش
مستعد يلتزم بيها

.

إحنا مش بنقول لك ضيع عمرك في الوظيفة

ولكن بنقول لك حافظ على عمرك وفلوسك ومجهودك
بالوظيفة

.

لكن .
[<u>\#مربط\_الفرس</u>](https://www.facebook.com/hashtag/%D9%85%D8%B1%D8%A8%D8%B7_%D8%A7%D9%84%D9%81%D8%B1%D8%B3?__eep__=6&__cft__%5b0%5d=AZXHnIfbtmRb5oz_eJMPEOPlLV40m9KBPdbYTQB31i5-d6-mpUONGgSdv-AmPkCM4pKL--Yr82TS61_HghCik6e12s3wG6B5IUjKYbcMjP54mctuJv2x8aoI8xE_y-R8_gwLSMkqugP6npEvzb7i5P64ifo4tqeRECdroG2vh5WKKQ&__tn__=*NK-R)
. هوا إنك تبقى إيدك في الوظيفة . و
[<u>\#عينك\_على\_البيزنس</u>](https://www.facebook.com/hashtag/%D8%B9%D9%8A%D9%86%D9%83_%D8%B9%D9%84%D9%89_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZXHnIfbtmRb5oz_eJMPEOPlLV40m9KBPdbYTQB31i5-d6-mpUONGgSdv-AmPkCM4pKL--Yr82TS61_HghCik6e12s3wG6B5IUjKYbcMjP54mctuJv2x8aoI8xE_y-R8_gwLSMkqugP6npEvzb7i5P64ifo4tqeRECdroG2vh5WKKQ&__tn__=*NK-R)

.

أخيرا

شوف حلقة مراحل العمل الأربعة

من سلسلة مفاهيم مهمة في البيزنس على قناة المكتب على
اليوتيوب

وما تطلبش الرابط
