---
layout: post
title: "العلم والأخلاق"
date:   2024-04-10T00:00:01+03:00
author: "Mahmoud Marzouk"
category: "مفاهيم حياتيّة"
---


تعلّم أن تستخلص الفائدة ممن يتحدّاك  
بدلا من أن تدخل في عداوة معه ابتداءا  
-  
حتّي إذا تبيّن لك أنّه لم يتحدّك إلا لمرض في نفسه  
إدّيله بالجزمة علي طول  
-  
لكن لا تضع علي نفسك فرصة محاولة الاستفادة في الأوّل  
لإنّه ممكن يكون فعلا عنده معلومة تفيدك  
-  
وأحيانا أطبّق هذه القاعدة بالعكس  
يعني بكون في دورات أحيانا وبشرح حاجة للطلبة  
يطلع لي واحد يعاندني وعاوز يثبت قدام زمايله إنّه بنفس مستوي مهارتي  
-  
بكون ساعتها لسان حالي بيقول  
اسكت يا غبي عشان افيدك  
بطل جدل لانك بتضيع علي نفسك المعلومة اللي كنت هقولهالك  
هنساها او هتشتت عنها او الوقت هيضيع  
-  
الكلام ده كان بيواجهني ايام ما كنت بدرب كاراتيه ودفاع عن النفس  
ودلوقتي بيواجهني وانا بدرب سوليدووركس  
-  
مع ان اللي قدامي لو فكر لحظة  
هيلاقيني معايا 3 احزمة اسود في الكاراتيه  
و 6 شهادات دولية في السوليدووركس بما فيهم خبير معتمد  
-  
يعني لو حتي مش عاجبك كلامي  
سيبني اهرتل اكيد بقول كلام له معني وانتا مش فاهمه  
او ما تحولنيش لعدو ليك فابتدي امنع عنك المعلومة  
-  
نفسي الناس تفكر بتجرد  
وتبحث عن المعلومة  
-  
وتتناسي فكرة  
هوا احسن مني ف ايه  
-  
ما كلنا اتعلمنا من حد اكبر منّنا وعنده معلومات أكتر منّنا  
-  
ولو انا وحش المعلومة اللي بقولها حلوة  
-  
يا عم علي راي الشاعر  
خذ الثمار  
وخلّي العود للنار  
-  
لا تحسبنّ العلم ينفع وحده  
ما لم يتوّج ربّه بخلاق
