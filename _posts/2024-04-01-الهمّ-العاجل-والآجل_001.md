---
layout: post
title: "الهمّ العاجل والآجل"
date:   2024-04-10T00:00:01+03:00
author: "mahmoud"
category: "مفاهيم حياتيّة"
---


من فترة المدام قالت لي

انا هنضف الشقة تنضيفة كبيرة قبل رمضان

اعمل حسابك يومها انا مش هاطبخ

اعمل حسابك تغديني يومها برا

.

اتنرفزت جدا

انتي يا ستي هتشيليني هم شهرين قدام من دلوقتي ؟!

.

في المقابل

باتنرفز بردو لما تيجي تقول لي عاوزة كذا بكره

فوقفت مع نفسي وقلت

انتا كده بتتنرفز في الحالتين

حالة انها تقول لك علي حاجة بدري جدا

او انها تقول لك علي حاجة يا دوب قبل حدوثها بوقت
بسيط

طيب والحل

.

خدت لي يومين افكر ووصلت لنتيجة

الا وهي

لو الحاجة قريبة

قولي لي اعمل حسابك في ( أول ) فلوس تجي لك اننا عاوزين
كذا

.

ولو الحاجة بعيدة

قولي لي اعمل حسابك في ( آخر ) فلوس تجي لك اننا عاوزين
كذا

.

يعني

لو هنجيب حاجة لرمضان مثلا

نبهيني من دلوقتي

بس ما تشيلينيش همها من دلوقتي

.

قولي لي اعمل حسابك في آخر فلوس تجي لك قبل رمضان اننا
نجيب حاجة رمضان

يعني لو جات لك فلوس حالا فدي مش هنجيب منها حاجة
رمضان

يبقي ما فيش داعي اشيل الهم من دلوقتي

.

لكن لو لسه اسبوع قبل ما الجبن تخلص مثلا

فما تنتظريش لما الجبن تخلص خالص وتقولي لي التلاجة
فضيت

دي نبهيني ليها بصيغة اننا عاوزين فلوس لها اول ما تجي لك
فلوس
