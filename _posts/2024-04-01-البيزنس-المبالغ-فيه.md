---
layout: post
title: "البيزنس المبالغ فيه"
date:   2024-04-10T00:00:01+03:00
author: "Mahmoud Marzouk"
category: "إدارة الشركات"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXxEE4haa1e4co_FPhzhbmpOuWGlHXSCNnLz8ZFCL5BweuRhy02ZiHNxj2f4gPVODvYlmI-zcfvuzQ9S_jfA1-T_fLsrPAR4YpZoSfjE0NbA7NrxDam4DknjlqgUq-GKixlxJWhDmTBkxctgxLQjI2Q6t_2P-8Kujbo3rRwv8BoJp6z2BYZj3Nez0_bpwSYUi8&__tn__=*NK-R)

.

كارثة خطيرة بيقع فيها معظم أصحاب المشاريع . إنهم
بيحاولوا يسقطوا النموذج العلمي للمشروع الموجود في الكتاب على
مشروعهم

.

تقصد إن النموذج اللي في الكتاب غلط ؟!

لأ . هو صحيح

.

أمال إيه مشكلته ؟!

مشكلته إنه بيعرض الصورة النهائية المثالية للمشروع . لكنه
ما بيعرضش مراحل حدوث الصورة دي

.

من يومين كنت في زيارة لمصنع يملكه أخين

الاتنين حريصين يطبقوا النموذج العلمي على المصنع . بس مش
عارفين ازاي

.

تخيل إني على مدار ساعتين كل اللي قلته لهم كان
[<u>\#خليكوا\_زي\_ما\_انتوا\_بالظبط</u>](https://www.facebook.com/hashtag/%D8%AE%D9%84%D9%8A%D9%83%D9%88%D8%A7_%D8%B2%D9%8A_%D9%85%D8%A7_%D8%A7%D9%86%D8%AA%D9%88%D8%A7_%D8%A8%D8%A7%D9%84%D8%B8%D8%A8%D8%B7?__eep__=6&__cft__%5b0%5d=AZXxEE4haa1e4co_FPhzhbmpOuWGlHXSCNnLz8ZFCL5BweuRhy02ZiHNxj2f4gPVODvYlmI-zcfvuzQ9S_jfA1-T_fLsrPAR4YpZoSfjE0NbA7NrxDam4DknjlqgUq-GKixlxJWhDmTBkxctgxLQjI2Q6t_2P-8Kujbo3rRwv8BoJp6z2BYZj3Nez0_bpwSYUi8&__tn__=*NK-R)
!!

بنفس الصورة اللي انتوا شايفينها عشوائية دي

خليكوا كده بالظبط !!!

.

المصنع ما فيش فيه مهندس

تمام . ما تعينوش مهندس . مش محتاجينه

.

العمال ما فيش ليهم مشرف . وأحد الأخين هوا اللي
بيشرف

تمام . سيب العمال لحد ما هتلاقيهم بشكل أورجانيك عملوا
انتخاب طبيعي وواحد منهم هيبتدي يقودهم . ده اعمله مشرف عليهم

.

المكنة الفلانية بتعطل بشكل دوري

تمام . تابعوها بالصيانة . لكن ما تشتروش مكنة بديلة قبل
ما يكون المصنع جاب أرباح تساوي قيمة المكن . وقتها نصرف ونجيب مكن
جديد

.

ملحوظة

المصنع باديء من حوالي ٤ شهور فقط

.

عاوزين نعين محاسب

في دي معاكم حق . لازم تعينوا محاسب من أول يوم . وتحطوه
في الصالة عشان ياخد التكاليف من الواقع . وتغذوه بأسعار البيع
الحقيقية

.

قدامنا فرصة نعين مدير للمصنع

لأ . هياخد راتب كبير مقابل مردود قليل . إنتوا دلوقتي
كافيين لمتابعة كل المهام

.

الكلام دا ممكن يكون يبدو عكس النصائح الشائعة في هندسة
الشركات على الشكل العلمي

.

لكن الحقيقة إن الهندسة دي فيها عيب . ألا وهو
[<u>\#إغفال\_التطور\_الزمني</u>](https://www.facebook.com/hashtag/%D8%A5%D8%BA%D9%81%D8%A7%D9%84_%D8%A7%D9%84%D8%AA%D8%B7%D9%88%D8%B1_%D8%A7%D9%84%D8%B2%D9%85%D9%86%D9%8A?__eep__=6&__cft__%5b0%5d=AZXxEE4haa1e4co_FPhzhbmpOuWGlHXSCNnLz8ZFCL5BweuRhy02ZiHNxj2f4gPVODvYlmI-zcfvuzQ9S_jfA1-T_fLsrPAR4YpZoSfjE0NbA7NrxDam4DknjlqgUq-GKixlxJWhDmTBkxctgxLQjI2Q6t_2P-8Kujbo3rRwv8BoJp6z2BYZj3Nez0_bpwSYUi8&__tn__=*NK-R)
!!

.

تخيل إنك جبت طفل عنده ١٠ سنين . ولبسته بدلة شاب عنده ٣٠
سنة

هيبقى شكله وحش جدا

.

محاولة إسقاط الشكل النهائي للمشاريع على المشاريع في
بدايتها . يشبه محاولة أكل الكوارع بالشوكة والسكينة !!

دي ما بتتاكلش كده . دي إذا ما كانتش تبقى مدعكة ولهلطة .
ما تبقاش أكلة كوارع

بلاش الكوارع . المانجه يا سيدي . ما هي لازم تقلع لها
عشان تاكلها

.

العشوائية في البداية هي أمر طبيعي . استوعبه . ما
تعارضوش

البداية العشوائية دي . إنتا مطلوب منك فيها
[<u>\#إدارة\_العشوائية</u>](https://www.facebook.com/hashtag/%D8%A5%D8%AF%D8%A7%D8%B1%D8%A9_%D8%A7%D9%84%D8%B9%D8%B4%D9%88%D8%A7%D8%A6%D9%8A%D8%A9?__eep__=6&__cft__%5b0%5d=AZXxEE4haa1e4co_FPhzhbmpOuWGlHXSCNnLz8ZFCL5BweuRhy02ZiHNxj2f4gPVODvYlmI-zcfvuzQ9S_jfA1-T_fLsrPAR4YpZoSfjE0NbA7NrxDam4DknjlqgUq-GKixlxJWhDmTBkxctgxLQjI2Q6t_2P-8Kujbo3rRwv8BoJp6z2BYZj3Nez0_bpwSYUi8&__tn__=*NK-R)

.

إدارة الوضع بما هو عليه الآن . وتوجيه العشوائية دي مع
الزمن لتصبح نظاما

لكن لو حاولت تنظم العشوائية دي بالجبر . هتبقى عامل زي
اللي عاوز ابنه يبقى راجل وهوا طفل . هيعقده

.

إنتا مطلوب منك
[<u>\#تدير</u>](https://www.facebook.com/hashtag/%D8%AA%D8%AF%D9%8A%D8%B1?__eep__=6&__cft__%5b0%5d=AZXxEE4haa1e4co_FPhzhbmpOuWGlHXSCNnLz8ZFCL5BweuRhy02ZiHNxj2f4gPVODvYlmI-zcfvuzQ9S_jfA1-T_fLsrPAR4YpZoSfjE0NbA7NrxDam4DknjlqgUq-GKixlxJWhDmTBkxctgxLQjI2Q6t_2P-8Kujbo3rRwv8BoJp6z2BYZj3Nez0_bpwSYUi8&__tn__=*NK-R)
هرجلته وعبثه

مش تمنعهم

مطلوب منك توجههم . تهذبهم

.

العمال اللي مالهمش مشرف دول . مطلوب منك في بداية المشروع
تضمن فقط إنهم ييجوا في ميعادهم ويمشوا في ميعادهم . وتقعد تراقبهم

.

فتشوف مرحلة إيه في الخط اللي واقف عليها اتنين عمال
بيتكلموا . تبقى المرحلة دي يكفيها عامل واحد . لو كانت محتاجة اتنين .
كانوا الاتنين عمال ما بقوش فاضيين للكلام

.

تشوف مين العامل اللي لما حصل شد بين اتنين زمايله . هوا
اللي دخل وأصلح بينهم . يبقى دا مرشح يبقى المشرف

هما هيفرزوا بعض . انتخاب طبيعي

.

الاتنين الاخوات مدراء المصنع . هتلاقي واحد فيهم بطبيعته
ميال للخروج ومقابلة الموردين والعملاء

والتاني ميال لمتابعة حرارة المكن . صوت المكن . إنتاجية
المكن

فهما الاتنين ( بشكل طبيعي ) بقى واحد منهم هيمسك الجانب
الفني . وواحد هيمسك الجانب التسويقي

.

المؤسسة بتبدأ دائما بشكل مسطح

تعمل مصطبة

.

ومع الوقت كل ٣ نقاط جنب بعض على شكل خط مستقيم . بيتحولوا
لمثلث

مثلث جنب مثلث . اتكونت المصطبة التانية

.

مع الوقت . المثلثات دي هتكبر . وهتحتاج رأس يدير كل
مثلث

مع الوقت . هيبقى عندك هرم

.

إنتا بتفتح الكتاب . تلاقي صورة الهرم . تاخدها . وعاوز
تبصمها بالقوة على مجموعة النقاط اللي في خط مستقيم . ما هكذا تورد
الإبل !!

.

الكتاب غلطان هنا مش في وصف الهرم . ولكن في
[<u>\#إغفال\_التاريخ</u>](https://www.facebook.com/hashtag/%D8%A5%D8%BA%D9%81%D8%A7%D9%84_%D8%A7%D9%84%D8%AA%D8%A7%D8%B1%D9%8A%D8%AE?__eep__=6&__cft__%5b0%5d=AZXxEE4haa1e4co_FPhzhbmpOuWGlHXSCNnLz8ZFCL5BweuRhy02ZiHNxj2f4gPVODvYlmI-zcfvuzQ9S_jfA1-T_fLsrPAR4YpZoSfjE0NbA7NrxDam4DknjlqgUq-GKixlxJWhDmTBkxctgxLQjI2Q6t_2P-8Kujbo3rRwv8BoJp6z2BYZj3Nez0_bpwSYUi8&__tn__=*NK-R)

.

لما بنقول مثلا . إنتا كمدير لازم تفوض المهام

أيوه . صح . بس إمتى ؟!

ده بيكون بعد ما كنت انتا لسنة أو اتنين أو تلاتة بتعمل
المهام دي بنفسك . وبقت كتير جدا عليك . وظهر لك مهام أكثر أهمية . فبتفوض
قواعد هرمك للي تحت منك . وتنشغل انتا بقمة الهرم

.

لما بنقول مثلا لازم نفصل الملكية عن الإدارة

أيوه . صح . تمام . but when

.

دا لما نكون عملنا الهيكل الإداري الكامل للموظفين القادر
على إدارة المصنع

وتم انتخاب طبقات ورؤوس المثلثات بحيث تشتغل مع بعضها
بتناغم . وتوصل الإشارة من أدنى نقطة لأعلى نقطة . وتنقل الأوامر من أعلى
نقطة لأقل نقطة . الإشارات دي تتحرك في الأضلاع الرأسية صعودا وهبوطا
بسهولة وبدون تصادمات في الأضلاع الأفقية

.

وقتها ممكن نسيب الهرم ده شغال بيتفاعل . ونروح نصيف .
ونسيب سلك واحد واصل مننا كملاك مع رأس الهرم

.

اللي في الكتاب صح . لكنه
[<u>\#صورة\_نهائية</u>](https://www.facebook.com/hashtag/%D8%B5%D9%88%D8%B1%D8%A9_%D9%86%D9%87%D8%A7%D8%A6%D9%8A%D8%A9?__eep__=6&__cft__%5b0%5d=AZXxEE4haa1e4co_FPhzhbmpOuWGlHXSCNnLz8ZFCL5BweuRhy02ZiHNxj2f4gPVODvYlmI-zcfvuzQ9S_jfA1-T_fLsrPAR4YpZoSfjE0NbA7NrxDam4DknjlqgUq-GKixlxJWhDmTBkxctgxLQjI2Q6t_2P-8Kujbo3rRwv8BoJp6z2BYZj3Nez0_bpwSYUi8&__tn__=*NK-R)
. وده غلط !!

.

سيبوا المؤسسة تاخد وقتها في الانتظام وإعادة التنظيم .
لحد ما توصل لشكل الكتاب

.

وبينما تفعلون ذلك . فعليكم إتقان
[<u>\#إدارة\_العشوائية</u>](https://www.facebook.com/hashtag/%D8%A5%D8%AF%D8%A7%D8%B1%D8%A9_%D8%A7%D9%84%D8%B9%D8%B4%D9%88%D8%A7%D8%A6%D9%8A%D8%A9?__eep__=6&__cft__%5b0%5d=AZXxEE4haa1e4co_FPhzhbmpOuWGlHXSCNnLz8ZFCL5BweuRhy02ZiHNxj2f4gPVODvYlmI-zcfvuzQ9S_jfA1-T_fLsrPAR4YpZoSfjE0NbA7NrxDam4DknjlqgUq-GKixlxJWhDmTBkxctgxLQjI2Q6t_2P-8Kujbo3rRwv8BoJp6z2BYZj3Nez0_bpwSYUi8&__tn__=*NK-R)

.

إمبارح كنت في مصنع على مساحة ٨٤ ألف متر

شغال من ٢٥ سنة

سبب الزيارة كان إن أصحاب المصنع عاوزين يعملوا تخطيط
للمصنع . تخطيط للوحدات الصناعية على الأرض يعني

يعني ممكن نهد مبنى من مكانه وننقله لمكان تاني

.

هل اللي حصل على مدار ٢٥ سنة كان عشوائية ؟!

دا كان
[<u>\#إدارة\_العشوائية</u>](https://www.facebook.com/hashtag/%D8%A5%D8%AF%D8%A7%D8%B1%D8%A9_%D8%A7%D9%84%D8%B9%D8%B4%D9%88%D8%A7%D8%A6%D9%8A%D8%A9?__eep__=6&__cft__%5b0%5d=AZXxEE4haa1e4co_FPhzhbmpOuWGlHXSCNnLz8ZFCL5BweuRhy02ZiHNxj2f4gPVODvYlmI-zcfvuzQ9S_jfA1-T_fLsrPAR4YpZoSfjE0NbA7NrxDam4DknjlqgUq-GKixlxJWhDmTBkxctgxLQjI2Q6t_2P-8Kujbo3rRwv8BoJp6z2BYZj3Nez0_bpwSYUi8&__tn__=*NK-R)

.

ولما إدارة العشوائية دي نجحت . عطتنا فرصة نخطط للنظام
واحنا في رفاهية وتحت ظل النجاح السابق

.

لكن لو كانوا وقفوا من أول يوم . واختلفوا يا ترى دا
المكان الصح للوحدة الفلانية ولا لأ . ما كانوش وصلوا لرفاهية النهارده
اللي سامحة لهم يقعدوا يفكروا ويخططوا ويطوروا

.

آخر سؤال إتسأل لي وانا على باب المصنع وماشي

قالوا لي . تنصحنا بإيه نصيحة نهائية ؟

قلت لهم
[<u>\#كملوا\_على\_كده\_سنة</u>](https://www.facebook.com/hashtag/%D9%83%D9%85%D9%84%D9%88%D8%A7_%D8%B9%D9%84%D9%89_%D9%83%D8%AF%D9%87_%D8%B3%D9%86%D8%A9?__eep__=6&__cft__%5b0%5d=AZXxEE4haa1e4co_FPhzhbmpOuWGlHXSCNnLz8ZFCL5BweuRhy02ZiHNxj2f4gPVODvYlmI-zcfvuzQ9S_jfA1-T_fLsrPAR4YpZoSfjE0NbA7NrxDam4DknjlqgUq-GKixlxJWhDmTBkxctgxLQjI2Q6t_2P-8Kujbo3rRwv8BoJp6z2BYZj3Nez0_bpwSYUi8&__tn__=*NK-R)

.

كملوا انتوا بس سنة . واتفرجوا على
[<u>\#نظرية\_التطور</u>](https://www.facebook.com/hashtag/%D9%86%D8%B8%D8%B1%D9%8A%D8%A9_%D8%A7%D9%84%D8%AA%D8%B7%D9%88%D8%B1?__eep__=6&__cft__%5b0%5d=AZXxEE4haa1e4co_FPhzhbmpOuWGlHXSCNnLz8ZFCL5BweuRhy02ZiHNxj2f4gPVODvYlmI-zcfvuzQ9S_jfA1-T_fLsrPAR4YpZoSfjE0NbA7NrxDam4DknjlqgUq-GKixlxJWhDmTBkxctgxLQjI2Q6t_2P-8Kujbo3rRwv8BoJp6z2BYZj3Nez0_bpwSYUi8&__tn__=*NK-R)
وهيا بتحصل بشكل organic
