---
layout: post
title: "ما لا يمكن قياسه لا يمكن إدارته"
date:   2024-04-10T00:00:01+03:00
author: "Mahmoud Marzouk"
category: "إدارة الشركات"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZU2AYxdXrx7Fc4WAvsgTeb9xRJH2e8F0mkZN9CPjpqQFzpEFve49Vsl-dcbfmU9nEN_n4b0UuK-uBdK9KCRZZ_6D2V34zIF1ogMN6J_Z-7t4587jl4OY5TI2k3b3cH8ilAH5P0jB3IAOVmRkN7IJYawaIEeN0hZfmHBNcGpRPVOrBqH1oOQWUSyshkCT5iWwdU&__tn__=*NK-R)

\-

[<u>\#ما\_لا\_يمكن\_قياسه\_لا\_يمكن\_إدارته</u>](https://www.facebook.com/hashtag/%D9%85%D8%A7_%D9%84%D8%A7_%D9%8A%D9%85%D9%83%D9%86_%D9%82%D9%8A%D8%A7%D8%B3%D9%87_%D9%84%D8%A7_%D9%8A%D9%85%D9%83%D9%86_%D8%A5%D8%AF%D8%A7%D8%B1%D8%AA%D9%87?__eep__=6&__cft__%5b0%5d=AZU2AYxdXrx7Fc4WAvsgTeb9xRJH2e8F0mkZN9CPjpqQFzpEFve49Vsl-dcbfmU9nEN_n4b0UuK-uBdK9KCRZZ_6D2V34zIF1ogMN6J_Z-7t4587jl4OY5TI2k3b3cH8ilAH5P0jB3IAOVmRkN7IJYawaIEeN0hZfmHBNcGpRPVOrBqH1oOQWUSyshkCT5iWwdU&__tn__=*NK-R)

\-

من 6 سنين - في صيف 2017 - كان أحسن موسم ليّا كمدرّب
سوليدووركس

\-

كنت بدرّب حوالي 6 مجموعات بالتوازي في وقت واحد - ومجموعة
تخلص مجموعة تفتح وراها على طول - فكنت ممكن اشتغل في اليوم 3 مجموعات في
مدن مختلفة

\-

واستمرّ الأمر على ذلك لحدّ بداية 2018 - وقتها وقفت وسألت
نفسي - أنا كسبت كام في ال 6 شهور اللي فاتوا

حسبتها - طلعوا حوالي 120 ألف ( دا كان رقم كبير وقتها
بالنسبة لمحاضر )

\-

طيّب انا في جيبي كام دلوقتي ؟!

صفر

\-

وهنا خدت قرار إنّي مش مكمّل في موضوع الكورسات - فلوس
كتير - ومصاريف كتير - لازم أشوف مجال تاني

\-

وبالفعل عملت المكتب في مارس 2018

أي نعم فضلت مكمّل في الكورسات - لكن كنت خلاص قرّرت
أسيبها

\-

طيّب - السبب كان إيه ؟!

السبب كان ( قياس الأرباح )

عشان كده بنقول
[<u>\#ما\_لا\_يمكن\_قياسه\_لا\_يمكن\_إدارته</u>](https://www.facebook.com/hashtag/%D9%85%D8%A7_%D9%84%D8%A7_%D9%8A%D9%85%D9%83%D9%86_%D9%82%D9%8A%D8%A7%D8%B3%D9%87_%D9%84%D8%A7_%D9%8A%D9%85%D9%83%D9%86_%D8%A5%D8%AF%D8%A7%D8%B1%D8%AA%D9%87?__eep__=6&__cft__%5b0%5d=AZU2AYxdXrx7Fc4WAvsgTeb9xRJH2e8F0mkZN9CPjpqQFzpEFve49Vsl-dcbfmU9nEN_n4b0UuK-uBdK9KCRZZ_6D2V34zIF1ogMN6J_Z-7t4587jl4OY5TI2k3b3cH8ilAH5P0jB3IAOVmRkN7IJYawaIEeN0hZfmHBNcGpRPVOrBqH1oOQWUSyshkCT5iWwdU&__tn__=*NK-R)

\-

من حوالي سنة - بدأت اراجع كشوفات حساب البنك ربع
السنويّة

المرّة دي الموضوع اتعكس

في 2018 كان السبب إنّ ما فيش إدّخار - فكان القرار إنّي لازم
اسيب المجال

المرّة دي لاحظت إنّه الحمد لله فيه فرصة للإدّخار - يبقى إيه
؟!

يبقى أسيب المجال بردو

ههههههه

\-

أسيبه وأروح لمجال يمكن فيه استثمار المدّخرات دي - بحيث
أتحوّل من شخص بيكسب من تقديم المعلومات الفنّيّة - لشخص بيكسب من تشغيل
الفلوس - دخل محايد يعني

\-

كقاعدة عامّة - الناس بتكسب فلوسها من حاجتين - إمّا البيع
أو الاستثمار

\-

أنا باكسب من البيع - ببيع معلومة واستشارة ودراسة

الطبيب بيكسب من البيع - بيبيع معلومة وكشف

الموظّف بيكسب من البيع - بيبيع وقته

العامل بيكسب من البيع - بيبيع جهده

الطبّاخ بيكسب من البيع - بيبيع مهارته

\-

كلّ اللي بيكسبوا من البيع دول - عمرهم ما هيعملوا
ثروة

اللي بيعمل ثروة هو - وهو فقط - اللي بيكسب من
الاستثمار

يعني شراء ما يبيعه الآخرون وبيعه بسعر أعلى

\-

لكن عشان تتحول من المكسب من البيع للمكسب من الاستثمار -
فانتا محتاج فلوس

وكشوفات الحساب بتقول خلاص الفلوس موجودة الحمد لله

يبقى دلوقتي أقدر آخد القرار - مش بالحبّ - أنا كان نفسي
آخد القرار ده من زمان

\-

القرار المرّة دي بردو كان نتيجة لإيه ؟!

كان نتيجة لـ ( قياس الأرباح )

عشان كده بنقول
[<u>\#ما\_لا\_يمكن\_قياسه\_لا\_يمكن\_إدارته</u>](https://www.facebook.com/hashtag/%D9%85%D8%A7_%D9%84%D8%A7_%D9%8A%D9%85%D9%83%D9%86_%D9%82%D9%8A%D8%A7%D8%B3%D9%87_%D9%84%D8%A7_%D9%8A%D9%85%D9%83%D9%86_%D8%A5%D8%AF%D8%A7%D8%B1%D8%AA%D9%87?__eep__=6&__cft__%5b0%5d=AZU2AYxdXrx7Fc4WAvsgTeb9xRJH2e8F0mkZN9CPjpqQFzpEFve49Vsl-dcbfmU9nEN_n4b0UuK-uBdK9KCRZZ_6D2V34zIF1ogMN6J_Z-7t4587jl4OY5TI2k3b3cH8ilAH5P0jB3IAOVmRkN7IJYawaIEeN0hZfmHBNcGpRPVOrBqH1oOQWUSyshkCT5iWwdU&__tn__=*NK-R)

\-

حضرتك لو شغّال في البيزنس - أو مش في البيزنس حتّى - ومش
بتقيس أرباحك - تبقى عامل زيّ الغوّاص اللي نازل تحت الميّه من غير أنبوبة
أكسجين ؟!!

\-

شغّال من غير حسابات ازّاي ؟!!! وحسابات تطلّع تقارير (
قياسات ) - تقدر تبني عليها قرار

تبقى عامل زيّ الملّاح اللي ماشي بمركب في البحر من غير
بوصلة

\-

أيّا كان القرار اللي هتاخده - فهو هيكون مبني على
قياس

لو ما فيش قياس - وفيه قرار - يبقى تأكّد إنّه قرار عاطفيّ
غير عقلانيّ

وتأكّد إنّه غلط

\-

دا القرارات المدروسة بعضها بيطلع غلط - هتجي لي انتا
بقرار عاطفيّ وعاوزه يطلع صحّ - روح يا عمّ اجري

\-

بعد كده فيه مشكلتين تانيين

أوّلا - إنّ القياس يكون خاطيء

أو - إنّ الاستنتاج على القياس ده يكون خاطيء

\-

يعني ممكن تقيس أرباحك تلاقيها مليون جنيه - بينما في
الحقيقة إنتا ما بتكسبش مليون جنيه ولا حاجة - همّا مليون جنيه على الورق
فقط

دا القياس الخاطيء

\-

أو /

تقيس أرباحك تلاقيها مليون جنيه - فتقرّر تدخل في مجال
جديد - وما تدرسش المجال الجديد - فبعد ما تدخل تكتشف إنّ المليون مش
كفاية - وكلّ اللي عملته هو إنّ رميت كوب ماء في البحر

دا الاستنتاج الخاطيء

\-

فانتا محتاج الحاجتين دول - إنّ القياس يكون صحيح - وإنّ
الاستنتاج المبني على القياس ده يكون صحيح

لكن إنّك تكون ما بتقيسش أصلا - فانتا مش معانا أصلا

\-

وبمناسبة موضوع كشف الحساب ربع السنويّ

أنا بفضّل جدّا الكشف ربع السنويّ

\-

ليه ؟!

لإنّ القياس الشهريّ ممكن ما يعطيكاش تصوّر حقيقيّ لحجم
الأعمال - فممكن تكون شغّال في حجم أعمال كبير وانتا مش حاسس - لإنّ أكبر
قياس بتعمله هو القياس الشهريّ

\-

ثانيا /

القياس السنويّ هيتجاهل صعود وهبوط المنحنى خلال
السنة

يعني ممكن تقيس آخر السنة - فتلاقي أرباحك مليون
جنيه

لكن مش هتعرف إنّ أرباحك بتقلّ في الشتاء مثلا وبتزيد في
الصيف

\-

القياس ربع السنويّ هيوضّح لك ده

وبناءا على هذا القياس هتاخد قرار إنّك تكثّف شغلك في
الصيف - وتخلّي الشتاء فترة تجهيز

\-

شوف حلقة
[<u>\#ترمومتر\_الشركات</u>](https://www.facebook.com/hashtag/%D8%AA%D8%B1%D9%85%D9%88%D9%85%D8%AA%D8%B1_%D8%A7%D9%84%D8%B4%D8%B1%D9%83%D8%A7%D8%AA?__eep__=6&__cft__%5b0%5d=AZU2AYxdXrx7Fc4WAvsgTeb9xRJH2e8F0mkZN9CPjpqQFzpEFve49Vsl-dcbfmU9nEN_n4b0UuK-uBdK9KCRZZ_6D2V34zIF1ogMN6J_Z-7t4587jl4OY5TI2k3b3cH8ilAH5P0jB3IAOVmRkN7IJYawaIEeN0hZfmHBNcGpRPVOrBqH1oOQWUSyshkCT5iWwdU&__tn__=*NK-R)
من سلسلة مفاهيم مهمّة في البيزنس على قناة المكتب على
اليوتيوب

وما تطلبش الرابط
