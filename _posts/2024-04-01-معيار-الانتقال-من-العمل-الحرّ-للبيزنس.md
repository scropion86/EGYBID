---
layout: post
title: "معيار الانتقال من العمل الحرّ للبيزنس"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWBXN6ZOrx3uVhRsX0xPrLjHLcUi4Dn1LJQfEBE7VsJC__UUCcCs7NsdLxy1sPUUhjFLwmqBRt6cBseTSdNC7VrprdN_853GIX0Qf9z0sbTTTMyRLUeHIsvLmSTE_owENubw6HDddSxd4Mlk7LoLMV-y3F_bgDbEaoGQtEj-jE2jwlKzVGc5nIGZ5GhJrJ-Gmk&__tn__=*NK-R)




ما تنتقلش من مجال العمل الحرّ لإنّك تعمل بيزنس ( تستأجر
مقرّ للشركة - وتعيّن موظّفين ) قبل ما تكون وصلت لإنّك بتكسب صافي ربح من عملك
الحرّ يساوي 10 أضعاف راتب زميلك اللي شغّال موظّف

ويا ريت يكون 20 ضعف




والكلام ده يفضل ثابت معاك 6 شهور

ويا ريت سنة




يعني ما تجيش في شهر تكسب مكسب كبير - تقوم واخد الانطلاقة
وعامل شركة

لازم يحصل استقرار للدخل ده




وما تستأجرش شقّة لشركتك الجديدة قبل ما يكون معاك إيجارها
لمدّة 6 شهور

ويا ريت سنة




وما تعيّنش موظّف قبل ما يكون معاك راتبه لمدّة 6 شهور

ويا ريت سنة




لو شايف إنّ الحصول على صافي ربح من عملك الحرّ يساوي 10
أضعاف زميلك الموظّف هو رقم خياليّ

فكمّل في العمل الحرّ- إنتا لسّه ما جبتش آخره




إنتا لسّه ما وصلتش لإنجاح عملك الحرّ ( اللي هوّا سهل
بالنسبة للبيزنس )

فهتنتقل للبيزنس - يبقى هتفشل فيه




حاجة كده زيّ ما تكون ما قدرتش تنجح في اختبار اللغة
الإنجليزيّة للمستوى الأوّل - فقمت داخل على كورس المستوى التاني على
طول

إذا كنت سقطت في اختبار المستوى الأوّل - هتنجح في
التاني !!




وإزّاي أوصل ل 10 أضعاف الراتب ده - دا خيال

ما هو ده اللي اسمه التارجت يا فندم




حضرتك إرجع ادرس وذاكر ازّاي التارجت بيتحقّق

اللي ناقصك منّي هو تحديد التارجت - وآديني بقول لك من 10 ل
20 ضعف راتب المثل




دورك بقى إنّك ترجع تذاكر ازّاي بتتعمل خطّة لتحقيق التارجت (
فيه بوست على الصفحة شارحها بالتفصيل المملّ - وما تطلبش الرابط لتاخد
بلوكّ - ولو وصلت للرابط ما تحطّوش في كومنت )




لو ما قدرتش تعمل خطّة - وتنفّذها - وتقيّمها - وتعدّلها - لحدّ
ما تحقّق تارجت بنفسك فقط وانتا شغّال بشكل حرّ - وانتا عندك السيطرة الكاملة
على نفسك

فهتعمل ده ازّاي بالموظّفين لمّا تعمل بيزنس - وانتا ما عندكش
سيطرة عليهم - أو عندك سيطرة ضعيفة باعتبارك لسّه باديء البيزنس




النكتة بقى - إنّك أساسا كنت شغّال طول عمرك في العمل الحرّ
من غير خطّة - ولا تارجت

والأنكت - إنّ معظم اللي بينتقلوا للبيزنس - بينتقلوا من
غير خطّة - ولا تارجت




فانا دوري في البوست ده إنّي جاوبت لك على سؤال
[<u>\#قيمة\_التارجت</u>](https://www.facebook.com/hashtag/%D9%82%D9%8A%D9%85%D8%A9_%D8%A7%D9%84%D8%AA%D8%A7%D8%B1%D8%AC%D8%AA?__eep__=6&__cft__%5b0%5d=AZWBXN6ZOrx3uVhRsX0xPrLjHLcUi4Dn1LJQfEBE7VsJC__UUCcCs7NsdLxy1sPUUhjFLwmqBRt6cBseTSdNC7VrprdN_853GIX0Qf9z0sbTTTMyRLUeHIsvLmSTE_owENubw6HDddSxd4Mlk7LoLMV-y3F_bgDbEaoGQtEj-jE2jwlKzVGc5nIGZ5GhJrJ-Gmk&__tn__=*NK-R)
