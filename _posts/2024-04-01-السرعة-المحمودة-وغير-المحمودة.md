---
layout: post
title: "السرعة المحمودة وغير المحمودة"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUs5wwLUHoauzSH1Uf3BgtgXM0AWxrSm5yDUUGs7rsXAPIMcPKlMx1MnOgPYmmKnLBPAzLBR5HB-UbT573L8Ri9Oc1c0OLY7MDhA-GeCluvkSA_yKzDfC9i5rbu9GgYzk-cZ9BJ1E8bZkWLB4yFsl44upATPJXUpLt-CerWu1c7Ag&__tn__=*NK-R)

.

مش كل سرعة هي سرعة محمودة

ومش كل تأني هو تأني محمود

.

السرعة في اتخاذ قرار الشراء ممكن تخسرك فلوس

والتاني في اتخاذ قرار الشراء ممكن يخسرك أرباح

.

طيب والحل ؟!

الحل إن حضرتك تقارن بين الربح المتوقع من قرار الشراء
السريع

مقارنة بالخسارة المتوقعة من قرار الشراء الخاطيء

.

يعني مثلا

بتقارن بين ماكينتين

ماكينة بمليون جنيه

وماكينة بمليون و ١٠٠ ألف

والوقت المطلوب لإجراء مقارنة وافية هو شهر مثلا

.

فنسأل

الماكينة دي هتكسبني كام في الشهر

لو كان مثلا هتكسبك ٥٠ ألف في الشهر

يبقى خد وقتك في المقارنة . بس ما تزيدش عن شهر

.

لكن !

لو كانت الماكينة هتكسبك في الشهر ١٥٠ ألف

يبقى ما تقارنش

اشتري الماكينة الغالية على طول

.

لإن حتى لو قرار الشراء الخاطيء هيخسرني ١٠٠ ألف

فقرار الشراء المتأخر هيخسرني ١٥٠ ألف

.

وهنا بنفرق بين نقطتين

يا ترى الخسارة دي هتحصل مرة واحدة ؟! ولا هتستمر على طول
؟!!

.

يعني فرق السعر ده جاي نتيجة لوجود عنصر معين في الماكينة
رخيص فمخلي الماكينة أرخص ١٠٠ ألف جنيه

ولا عشان الماكينة دي مثلا راكب فيها مواتير غير ذات كفاءة
فبتستهلك كهرباء كتير

.

لو العيب هو عيب هيحصل مرة واحدة . ما تخافش منه . حتى لو
خسرت بسببه . فهي خسارة مرة واحدة

اللي تخاف منه هو العيب اللي مكمل معانا

.

يعني مثلا لا قدر الله واحد إيده اتكسرت

وواحد صباعه اتقطع

.

اللي إيده اتكسرت دي مشكلة حصلت مرة واحدة وهتتعالج وهتخف
وهيرجع عادي إن شاء الله

لكن اللي صباعه اتقطع ده فالمشكلة دي مكمله معاه على
طول

.

فأنا مش بقارن إن الإيد كبيرة والصباع صغير

قد ما أنا يهمني الخسارة دي مرة واحدة ولا مكملة معانا على
طول

.

فكذلك

حضرتك قبل ما تقول دا فيه خسارة ١٠٠ ألف جنيه

اسأل

ال ١٠٠ ألف جنيه دول إيد ولا صباع

.

أخيرا

فيه حد هيقول

ما انا ممكن التأخير يكون هيخسرني ٥٠ ألف

فأضيع وقت في المقارنة

.

وفي الآخر أوصل لقرار خطأ . واشتري المكنة الأغلى

واخسر كمان ١٠٠ ألف

.

وده ما تردش عليه
