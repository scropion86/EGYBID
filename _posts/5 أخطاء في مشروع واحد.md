---
layout: post
title: "5 أخطاء في مشروع واحد.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
مجموعة الأخطاء اللي حصلت في المشروع ده - اتكلّمت عنها
كلّها قبل كده

عشان كده بقول إنّه ما فيش تجديد في الأخطاء - كلّ الأخطاء
تكراريّة - محتاجة فقط من حضرتك تقرأ لحدّ زيّ حالاتي أو د حسين بكريّ أو د
إيهاب مسلّم أو دكتور محمّد الباز أو دكتور حسام خضر

كلّ اللي ممكن تقع فيه من أخطاء هتلاقينا متكلّمين
عنها

\-

الأخطاء هي /

\-

أوّلا /

\-

[<u>\#الشراكة_بالمجهود</u>](https://www.facebook.com/hashtag/%D8%A7%D9%84%D8%B4%D8%B1%D8%A7%D9%83%D8%A9_%D8%A8%D8%A7%D9%84%D9%85%D8%AC%D9%87%D9%88%D8%AF?__eep__=6&__cft__%5b0%5d=AZVj_hE70fab_DPYm0iZaa61LawnXku78K0GyozbUyodyGHwuapy7A4VO-bpjb1kFSEKGNI80-N7KAcfaXiz69lToNuVeaFOCMg3BxdQtYzTvlK5Se1u6SRuVWO2cr5CO0EOte0byOdVuJO5u3_EucCA8vCahj1XP1ToOSFHCfqw7PqoxiBWtbNFd4Qzsa3iMIw&__tn__=*NK-R)

\-

قلت في حلقة ( الشراكة ) - في سلسلة مفاهيم مهمّة في
البيزنس - إنّه ما فيش حاجة اسمها الشراكة بالمجهود

اللي يدخل شريك بالمجهود ده يتعيّن موظّف براتب - لكن مالك
المشروع - اللي صرف من جيبه - هوّا الوحيد اللي تكون ليه ملكيّة
المشروع

\-

طبعا طلع لي وقتها ناس تعارض - طبعا كلّهم كانوا شركاء
بالمجهود في مشاريع - فعملت لهم بلوكّ - وترجع الناس تقول لك بتعمل بلوكّ ليه
؟!!

\-

ثانيا /

\-

[<u>\#الانفراد_بجزء_كامل_من_المشروع</u>](https://www.facebook.com/hashtag/%D8%A7%D9%84%D8%A7%D9%86%D9%81%D8%B1%D8%A7%D8%AF_%D8%A8%D8%AC%D8%B2%D8%A1_%D9%83%D8%A7%D9%85%D9%84_%D9%85%D9%86_%D8%A7%D9%84%D9%85%D8%B4%D8%B1%D9%88%D8%B9?__eep__=6&__cft__%5b0%5d=AZVj_hE70fab_DPYm0iZaa61LawnXku78K0GyozbUyodyGHwuapy7A4VO-bpjb1kFSEKGNI80-N7KAcfaXiz69lToNuVeaFOCMg3BxdQtYzTvlK5Se1u6SRuVWO2cr5CO0EOte0byOdVuJO5u3_EucCA8vCahj1XP1ToOSFHCfqw7PqoxiBWtbNFd4Qzsa3iMIw&__tn__=*NK-R)

\-

قلت بردو في حلقة الشراكة إنّه ما ينفعش شريك يستأثر بشقّ
كامل من المشروع - التسويقيّ أو الفنّيّ أو المبيعات - إلخّ

\-

لازم كلّ معلومات المشروع تكون على المشاع بين كلّ
الشركاء

\-

حضرتك بتاع مبيعات - تبقى معانا كلّنا داتا العملاء

حضرتك بتاع فنّيّات - يبقى فيه دليل إجراءات فنّيّة مكتوب
ومشارك بين كلّ الشركاء - بحيث لو شريك خرج في يوم من الأيّام - ما يعملش
فجوة في المشروع

\-

ثالثا /

\-

[<u>\#ربّاطيّة_العمّال</u>](https://www.facebook.com/hashtag/%D8%B1%D8%A8%D9%91%D8%A7%D8%B7%D9%8A%D9%91%D8%A9_%D8%A7%D9%84%D8%B9%D9%85%D9%91%D8%A7%D9%84?__eep__=6&__cft__%5b0%5d=AZVj_hE70fab_DPYm0iZaa61LawnXku78K0GyozbUyodyGHwuapy7A4VO-bpjb1kFSEKGNI80-N7KAcfaXiz69lToNuVeaFOCMg3BxdQtYzTvlK5Se1u6SRuVWO2cr5CO0EOte0byOdVuJO5u3_EucCA8vCahj1XP1ToOSFHCfqw7PqoxiBWtbNFd4Qzsa3iMIw&__tn__=*NK-R)

\-

قلت في بوست سابق من بوستات
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVj_hE70fab_DPYm0iZaa61LawnXku78K0GyozbUyodyGHwuapy7A4VO-bpjb1kFSEKGNI80-N7KAcfaXiz69lToNuVeaFOCMg3BxdQtYzTvlK5Se1u6SRuVWO2cr5CO0EOte0byOdVuJO5u3_EucCA8vCahj1XP1ToOSFHCfqw7PqoxiBWtbNFd4Qzsa3iMIw&__tn__=*NK-R) -
إنّه ماينفعش العمّال كلّهم يكونوا من بلد واحدة - أو بينهم
رابط ما

يكونوا قرايب مثلا أو أصحاب

\-

لإنّ وقت ما هتيجي تطرد واحد منهم - هتلاقيهم فجأة اتقلبوا
ربّاطيّة عليك - وعاوزين يمشوا كلّهم - أو ما تطردش زميلهم

فتلاقي نفسك محطوط قدّام أمر واقع !!

\-

طبعا ساعتها بردو طلع لي اللي يقول لي ( إنتوا عاوزين
تستعبدوا العمّال ) - فين الرحمة - فين الإنسانيّة ؟!

\-

على أساس إنّه بكتف امّه لمّا يعمل ربّاطيّة - وياخد زمايله
كلّهم ويسيبوا الشغل - والمصنع يقف - هتبقى هيّا دي الرحمة والإنسانيّة

بردو هؤلاء الأوساخ كلّهم عملت لهم بلوكّ - فيطلع لك واحد
يقول لك وليه تعمل بلوكّ - ما تتناقش بالمنتق - ما انتا لو عندك حكّة كنت
اتناقشت بالحكّة

\-

رابعا /

\-

[<u>\#البداية_بمنتج_غير_تقليديّ</u>](https://www.facebook.com/hashtag/%D8%A7%D9%84%D8%A8%D8%AF%D8%A7%D9%8A%D8%A9_%D8%A8%D9%85%D9%86%D8%AA%D8%AC_%D8%BA%D9%8A%D8%B1_%D8%AA%D9%82%D9%84%D9%8A%D8%AF%D9%8A%D9%91?__eep__=6&__cft__%5b0%5d=AZVj_hE70fab_DPYm0iZaa61LawnXku78K0GyozbUyodyGHwuapy7A4VO-bpjb1kFSEKGNI80-N7KAcfaXiz69lToNuVeaFOCMg3BxdQtYzTvlK5Se1u6SRuVWO2cr5CO0EOte0byOdVuJO5u3_EucCA8vCahj1XP1ToOSFHCfqw7PqoxiBWtbNFd4Qzsa3iMIw&__tn__=*NK-R)

\-

قلت بردو قبل كده إنّك ما ينفعش تبدأ مشروع جديد - بمنتج
جديد - كده حضرتك عاوز تنطّ حاجزين في وقت واحد

إنتا تبقى جدع أصلا لو عرفت تنطّ حاجز واحد

حاجز إنّك تعمل مشروع جديد لمنتج تقليديّ

أو حاجز إنّك يكون عندك مشروع قائم - وعاوز تعمل منتج
جديد

\-

فطبعا الناس تقول إيه - يقول لك لو بدأت بالمنتج التقليديّ
مش هاعرف أبيعه

على أساس إنّك لو مش عارف تبيع المنتج التقليديّ - هتعرف
تبيع المنتج الجديد !!!

\-

وقلنا إنّ سبب الموضوع ده هو مشكلة نفسيّة - مفادها إنّك عارف
إنّك لو بدأت بالمنتج التقليديّ فانتا شايف الفشل قدّامك - لإنّك شايف نماذج
فشل الناس في المنتجات التقليديّة

\-

لكن المنتج الجديد - عندك فيه أمل - لإنّك ما شفتش تجربة
فشل لحدّ فيه

\-

يا فندم - المنتج الجديد ما حدّش فشل فيه فعلا - لإنّ ما حدّش
جرّبه لسّه أساسا !!

\-

ما ينفعش تنطّ حاجزين مرّة واحدة - نطّ حاجز واحد ( إعمل منتج
تقليديّ )

ولمّا تنطّ الحاجز الأوّل - حاول تنطّ الحاجز التاني ( إعمل
المنتج الجديد )

\-

خامسا /

\-

[<u>\#الإدارة_عن_بعد</u>](https://www.facebook.com/hashtag/%D8%A7%D9%84%D8%A5%D8%AF%D8%A7%D8%B1%D8%A9_%D8%B9%D9%86_%D8%A8%D8%B9%D8%AF?__eep__=6&__cft__%5b0%5d=AZVj_hE70fab_DPYm0iZaa61LawnXku78K0GyozbUyodyGHwuapy7A4VO-bpjb1kFSEKGNI80-N7KAcfaXiz69lToNuVeaFOCMg3BxdQtYzTvlK5Se1u6SRuVWO2cr5CO0EOte0byOdVuJO5u3_EucCA8vCahj1XP1ToOSFHCfqw7PqoxiBWtbNFd4Qzsa3iMIw&__tn__=*NK-R)

\-

قلت بردو قبل كده إنّه ماينفعش حدّ يدير مشروعه عن بعد -
حضرتك بتبقى جوّا مشروعك أساسا - ومش عارف تديره - هتديره عن بعد - دانتا
جامد جدّا !!

\-

في لقائي مع د إيهاب مسلّم قلت المثل البسيط اللي
بيقول

( اللي يحضر ولادة معزته - تجيب معزتين - واللي ما يحضرش -
تجيب معزة وتموت )

\-

هيّا جابت معزتين - واحدة عاشت - واتسرقت - عشان صاحبها مش
موجود

وواحدة نزلت ضعيفة فماتت - نزلت ضعيفة نتيجة لعدم تواجد
صاحبها اللي كان ممكن يهتمّ بيها وبأكلها وعلاجها

\-

تاني بكرّر وبقول - ما فيش ابتكار في الأخطاء - فيه بسّ إنّك
تكون ما تعرفش خطأ ما - فتكرّره - ومتخيّل إنّك أوّل واحد يتعرّض للموقف
ده

\-

وده دورنا - إنّنا نشوف أخطاء الناس -
فنحكي لحضرتك عنها - فحضرتك تعرفها قبل ما تقع فيها

ورغم ذلك - الناس بتفضّل تغلط بنفسها - ولا إنّ حدّ
يوجّهها !!!
