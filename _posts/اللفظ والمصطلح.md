---
layout: post
title: "اللفظ والمصطلح.md"
date:   2024-07-21T00:00:01+03:00
author: "Mahmoud"
category: "6 - مفاهيم متقاربة"
---
الصحابة رضوان الله عليهم\
لما الرسول صلّي الله عليه وسلّم سألهم\
أتدرون ما المفلس\
-\
قالوا\
المفلس فينا من لا درهم له ولا متاع\
-\
وانا اريد منك ان تقف عند كلمة ( فينا )\
-\
يعني ايه\
يعني هما بيقولوا ده تصورنا الشخصي اللغوي عن
الكلمة\
لكنهم فاهمين ان فيه ما يسمي المصطلح\
-\
الكلمة ممكن تتفهم كلفظ بمعني\
وتتفهم كمصطلح بمعني تاني\
-\
فالصحابة بيقولوا ان كلمة المفلس ( لفظا )\
تعني اللي ماعاهوش فلوس\
لكننا منتظرين منك يا رسول الله انك تقول لنا المصطلح
بتاعها\
-\
وهنا يبان قوي المشكلة اللي واقعة فيها اجيالنا
الحالية\
-\
لو سالت واحد سؤال مثل ( كذا حلال ام حرام )\
هتلاقيه يقول لك ( اكيد حلال ) او اكيد حرام\
-\
تساله عرفت منين\
يقول لك\
( ودي محتاجة سؤال - ما اكيد حلال - بالعقل يعني -
بالمنطق )\
ودي مصيبة كبيرة\
-\
انه يتكبر عن البحث والسؤال - ويكتفي بتصوره
الشخصي\
وده خطا كبير\
-\
الاصل لما تتعرض عليك قضية - الاصل انك تبحث فيها\
-\
لانه ببساطة لو العقل كافي للتمييز بين الحلال
والحرام\
كان لازمته ايه القران والرسول والاحاديث والوحي\
-\
ما احنا قبل الرسول والقران والاحاديث والوحي كان عندنا
عقل\
لو العقل كافي - يبقي كان ليه الموضوع كله علي
بعضه\
-\
وانا ادّعي ان معظم المسائل اللي بحثت فيها\
كشفت لي في كل مرة قد ايه ان عقلي كان قاصر عن
تصورها\
-\
كل مرة بتقول ببساطة الموضوع حلال او حرام\
بتخش تبحث تلاقي تفاصيل وحالات خاصة واستثناءات و و
و\
-\
بتحسسك انك لو كنت اكتفيت بتصورك الخاص\
كنت هتخسر كل هذا الكمّ من التأصيل
