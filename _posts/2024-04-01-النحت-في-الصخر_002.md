---
layout: post
title: "النحت في الصخر"
date:   2024-04-10T00:00:01+03:00
author: "Mahmoud Marzouk"
category: "مرزوقيات"
tag: "المفاهيم"
---


من أشهر الأخطاء اللي اتربّينا عليها  
وبتكون سبب إنّ معظم الناس بيموت وهو ما زال يحلم
بالثروة  
يعني ما بيحققش الثروة لكنّه بيموت وهوّا لسّه بيحلم
بيها  
-  
الخطأ ده هوّا فكرة إنّ "طريق الألف ميل بيبدا
بخطوة"  
وإنّك لازم "تنحت في الصخر عشان توصل"  
-  
والحقيقة إنّ ده كلام فارغ  
-  
طريق الألف ميل لو مشيته خطوة خطوة  
هتموت وإنتا في الميل العشرين مثلا  
-  
ولو قعدت طول عمرك تنحت في الصخور  
آخرك هتنحت خمس ست صخرات  
-  
طريق الألف ميل عاوز سيّارة قويّة  
أو طائرة  
-  
والنحت في الصخور عاوز ماكينة طحن للصخور  
أو متفجّرات  
-  
بكلمات أخري  
ما ينفعش تتحرّك بنفسك خطوة خطوة  
لازم تدرس محفّزات الحركة  
لازم تدرس الحاجة اللي هتنطرك لقدّام 200 ميل مرّة
واحدة  
ولو النطرة اللي بعدها كانت 800 ميل  
يبقي وصلت لطريق الألف ميل  
-  
لازم تفجّر الصخور مش تنحتها  
بس لو مش عارف تفجّرها إزّاي إنتا اللي هتنفجر
وتموت  
-  
لو عقلك راح للنصب والاحتيال يبقي إنتا غلطان  
ولو عاوزني أوصف لك بالظبط المحفّزات دي بتبقي عاملة
إزّاي  
فأنا لسّه مش عارفها بالتحديد  
-  
اللي أنا أعرفه حاليا  
هوّا إنّ فكرة الألف خطوة والنحت في الصخر دي غلط  
وإنّنا محتاجين نتنطر مش نمشي  
إزّاي - لسّه ما أعرفش  
-  
[<u>\#لازم\_تسعي\_عشان\_تسعي\_ونصّ\_بيقفلوا</u>](https://www.facebook.com/hashtag/لازم_تسعي_عشان_تسعي_ونصّ_بيقفلوا?source=feed_text&epa=HASHTAG)
