---
layout: post
title: "القرى والمدن والمحافظات الصناعيّة"
date:   2024-04-10T00:00:01+03:00
author: "Mahmoud Marzouk"
category: "مفاهيم مهمّة في البيزنس"
tag: "مفاهيم مهمّة في البيزنس"
---


اللي قلدوا بعض في الشطارة . نجحوا نجاح مضاعف

واللي قلدوا بعض في الخيابة. فشلوا فشل مضاعف

.

اللي جاره عمل مصنع وربنا كرمه . فقلده وعمل مصنع زيه .
وصلوا لإن البلد دي كلها اتشهرت بالصناعة دي

فأصبح مجهود كل واحد فيهم بيساعد مجهود التاني

.

ع الأقل في التسويق

.

يعني انتا لو فتحت مصنع في القرية دي . فهتلاقي كده كده
العملاء بيجوا لكوا قريتكوا . وهيفوتوا عليك

فدا تسويق مجاني

.

هتلاقي واحد فتح محل لبيع الخامات في قريتكم . فالخامات
قربت منك

.

هتلاقي عمالة في قريتك فاهمة في الصناعة دي . ودي ميزة لو
تعلمون عظيمة

.

لكن اللي قلدوا بعض في الكافيهات مثلا أو المطاعم فهما
بياكلوا من تورتة بعض

.

غير القرية الأولى . بتاكل من تورتة السوق كله . مش من
تورتة بعض

.

يعني لو فيه ١٠٠ واحد هيقعدوا على كافيهات في بلد فيها ٢
كافيه . يبقى كل كافيه هياخد ٥٠ عميل

لو بقوا ٥ كافيهات . كل كافيه هياخد ٢٠

لو بقوا ١٠ . كل كافيه هياخد ١٠

.

ما فيش حد هيجيلك من بلد جنبكوا عشان يقعد على كافيه في
بلدكوا !!

.

لكن لو بلدكوا بقت فيها صناعة معينة . فاللي هيجيلكوا هما
عملاء من الجمهورية كلها

.

أما عن الأمثلة . فحدث ولا حرج

.

خلينا نقسم الموضوع ل

أولا / محافظات

ثانيا / مدن

ثالثا / قرى

.

مع استثناء المدن الصناعية . لإنها مش فيها نشاط
محدد

.

أولا / المحافظات

.

دمياط . تصنيع موبيليا . استيراد وتجارة أخشاب . تصنيع
أجبان

.

القليوبية . زراعة فواكه ( موالح . عنب . خوخ . إلخ
)

.

البحيرة . زراعة فواكه ( وخصوصا الفراولة ) . زراعة أرز
ومضارب

.

المنوفية والغربية . زراعة بصل ( أحمر )

.

الدقهلية . زراعة بطاطس ( طينية )

.

الإسكندرية . عموم الاستيراد

.

كفر الشيخ . زراعة أرز ومضارب . مزارع أسماك

.

بني سويف والفيوم . نباتات طبية وعطرية

.

المنيا . زراعة تين وبصل ( أبيض )

.

أسيوط . زراعة رمان

.

أسوان . محاجر

.

سيناء . محاجر

.

بورسعيد . عموم الاستيراد . ومزارع أسماك

.

الإسماعيلية . زراعة فواكه

.

الوادي الجديد . زراعات متنوعة . برسيم حجازي . فول سوداني
. بطاطس ( صحراوية ) . تمور . إلخ

.

ثانيا / المدن

.

القناطر الخيرية . صناعات مغذية للأجهزة المنزلية

قليوب . أعمال صاج وكمر صناعة وتجارة

.

السبتية . تجارة معادن

ودول اللي لما الدنيا ضاقت عليهم عبروا خط الدائري واحتلوا
قليوب

.

شبرا الخيمة . مسابك معادن ومصانع ملابس

الطريق الدائري . تجارة معدات متنوعة . كلاركات . أوناش .
حفارات . كذلك يتركز عليه نشاط تجميع القمامة وفرزها

مؤسسة الزكاة وشارع التروللي . صناعات متعددة

الأميرية . صناعة الأدوية

سور مجرى العيون . مصانع الجلود ومنتجاتها

الفجالة . الطباعة

العتبة والأزهر والموسكي . تجارة الملابس والخردوات
وغيرها

وسط البلد وشارع الجمهورية وعماد الدين . تجارة مستلزمات
المصانع . مواتير . جيربوكسات . عدد إلخ

جسر السويس . تجارة الأخشاب وصناعة وتجارة الملابس

شبرامنت . مراتب وغيرها

أبو النمرس . تجارة البلاستيك كبوابة للصعيد

عرب ابو ساعد . طوب طفلي

ميت غمر . طوب طفلي وحلل ألومينيوم ( بتغذي أفريقيا كلها )
وحدايد ( كوالين ومفصلات )

الحرفيين في السلام . قطع غيار السيارات

شق التعبان . تقطيع وجلي أحجار

حلوان و ١٥ مايو . ملابس

المحلة الكبرى . غزل ونسيج وملابس

.

إدكو . نسيج

وفيها سوق سمك في قرية المعدية

.

ملحوظة

ما فيش أرخم من اللي بيقول على طنطا بلد الأونطة

إلا اللي بيقول على إدكو . إدكو اليمين ولا الشمال

.

قطور . قرى شبرا بلولة والعشري . نباتات طبية
وعطرية

كفر الزيات . زراعة بطاطس ( طينية )

.

سمنود .
[<u>\#بلدي</u>](https://www.facebook.com/hashtag/%D8%A8%D9%84%D8%AF%D9%8A?__eep__=6&__cft__%5b0%5d=AZUqWMKZNugdL5KVY_dBDqZ3rk0bE5pgyu_38LUP313DYkL-roMB26ha2OdJfGEluWVF5kZ3ew5MH-x6a6drfEksXgN7uGqDzL4h0TYFMN4gykAorN7lf6D-WSaUv-hJL7VZ3OTrQDXtoECNs2Coe7TZdt5vGpqL0ZptAuURPngxafjoYXgHan-NkA9up8rkrYo&__tn__=*NK-R)
. وبلد الشيخ إبراهيم السمنودي . معلم قراء مصر . زخرفة
زجاج

.

سرس الليان . خراطيم بلاستيك

سيدي سالم . أعلاف اسماك

سيوة . زراعة وصناعة تمور

بلطيم . صناعة ثلج وأعلاف أسماك

عزبة البرج . صيد أسماك

برج البرلس . صناعة مراكب الصيد واليخوت

السنانية . مقابل دمياط . صناعة وتجارة موبيليا

المنزلة والمطرية . دقهلية . صيد أسماك

فيه مطرية في القاهرة . ومطرية في الدقهلية

وفيه جمالية في القاهرة . وجمالية في الدقهلية

.

ثالثا / القرى

باسوس . صناعة خراطيم الكهرباء وأسلاك النحاس

طنان . القليوبية . موبيليا

الجعفرية . مركز السنطة غربية . موبيليا

قرية الإسماعيلية . قرب كفر سعد دمياط . موبيليا

دفرة . قرب طنطا . تجارة باب وشباك

.

الكمالية وشبشير الحصة . بين المحلة وطنطا . صناعة
العسل

ومن قديم اشتهرت بنها بالعسل . حتى قيل لها ( بنها العسل )
. ويقال أن إن المقوقس أهدى الرسول صلى الله عليه وسلم عسلا من بنها

.

برما . تربية دواجن

يقال أن امرأة من برما كانت ذاهبة بالبيض إلى السوق .
فصدمها رجل . فسقط البيض . فقال لها كم بيضة كانت معك لأعوضك عنه

فقالت له

كان معي من البيض ما لو قسمته على ٢ لتبقت واحدة

ولو قسمته على ٣ لتبقت واحدة

ولو قسمته على ٤ لتبقت واحدة

ولو قسمته على ٥ لتبقت واحدة

ولو قسمته على ٦ لتبقت واحدة

ولو قسمته على ٧ لما تبقى شيء

دي حسبة برما . هههههههه

.

سلامون القماش . أقمشة وملابس

منطقي . سلامون القماش . يبقى هتصنع إيه يعني ؟! أكيد
قماش

وعندك نكلا العنب . تبقى بتزرع إيه ؟

بطاطس حضرتك

.

محلة أبو علي . مفروشات وفوط وملابس

جراح . بجوار منية سمنود دقهلية . زخرفة زجاج

شبراهور . بجوار أجا دقهلية . خراطيم بلاستيك

.

العمار . قرب بنها . زراعة المشمش

دول اللي لما يكون لك فلوس عندهم . يقولوا لك ( في المشمش
) . يعني لما نحصد المشمش نعطيك فلوسك

.

ساقية أبو شعرة . قرب أشمون منوفية . صناعة الحرير

كفر ميت الحارون . قرب قويسنا منوفية . تقطيع وفرم
الكاوتش

شقرف . قرب طنطا . صناعة لمبات ليد

.

[<u>\#أنا\_شلت\_لك\_يا\_زمن</u>](https://www.facebook.com/hashtag/%D8%A3%D9%86%D8%A7_%D8%B4%D9%84%D8%AA_%D9%84%D9%83_%D9%8A%D8%A7_%D8%B2%D9%85%D9%86?__eep__=6&__cft__%5b0%5d=AZUqWMKZNugdL5KVY_dBDqZ3rk0bE5pgyu_38LUP313DYkL-roMB26ha2OdJfGEluWVF5kZ3ew5MH-x6a6drfEksXgN7uGqDzL4h0TYFMN4gykAorN7lf6D-WSaUv-hJL7VZ3OTrQDXtoECNs2Coe7TZdt5vGpqL0ZptAuURPngxafjoYXgHan-NkA9up8rkrYo&__tn__=*NK-R)

[<u>\#الحمل\_ما\_كليت</u>](https://www.facebook.com/hashtag/%D8%A7%D9%84%D8%AD%D9%85%D9%84_%D9%85%D8%A7_%D9%83%D9%84%D9%8A%D8%AA?__eep__=6&__cft__%5b0%5d=AZUqWMKZNugdL5KVY_dBDqZ3rk0bE5pgyu_38LUP313DYkL-roMB26ha2OdJfGEluWVF5kZ3ew5MH-x6a6drfEksXgN7uGqDzL4h0TYFMN4gykAorN7lf6D-WSaUv-hJL7VZ3OTrQDXtoECNs2Coe7TZdt5vGpqL0ZptAuURPngxafjoYXgHan-NkA9up8rkrYo&__tn__=*NK-R)

[<u>\#ومشيت\_معاك\_يا\_زمن</u>](https://www.facebook.com/hashtag/%D9%88%D9%85%D8%B4%D9%8A%D8%AA_%D9%85%D8%B9%D8%A7%D9%83_%D9%8A%D8%A7_%D8%B2%D9%85%D9%86?__eep__=6&__cft__%5b0%5d=AZUqWMKZNugdL5KVY_dBDqZ3rk0bE5pgyu_38LUP313DYkL-roMB26ha2OdJfGEluWVF5kZ3ew5MH-x6a6drfEksXgN7uGqDzL4h0TYFMN4gykAorN7lf6D-WSaUv-hJL7VZ3OTrQDXtoECNs2Coe7TZdt5vGpqL0ZptAuURPngxafjoYXgHan-NkA9up8rkrYo&__tn__=*NK-R)

[<u>\#لفيت\_ولا\_خليت</u>](https://www.facebook.com/hashtag/%D9%84%D9%81%D9%8A%D8%AA_%D9%88%D9%84%D8%A7_%D8%AE%D9%84%D9%8A%D8%AA?__eep__=6&__cft__%5b0%5d=AZUqWMKZNugdL5KVY_dBDqZ3rk0bE5pgyu_38LUP313DYkL-roMB26ha2OdJfGEluWVF5kZ3ew5MH-x6a6drfEksXgN7uGqDzL4h0TYFMN4gykAorN7lf6D-WSaUv-hJL7VZ3OTrQDXtoECNs2Coe7TZdt5vGpqL0ZptAuURPngxafjoYXgHan-NkA9up8rkrYo&__tn__=*NK-R)
