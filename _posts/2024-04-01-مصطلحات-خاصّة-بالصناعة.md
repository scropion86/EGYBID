---
layout: post
title: "مصطلحات خاصّة بالصناعة"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


من شوية كتبت بوست بقول فيه استخدم كلمة ماشينري بدل
ماشينز . وفاسيليتي بدل فاكتوري . عشان تبان فاهم

.

فللأسف أحد ضحايا الاستسهال في زمننا الحالي دخل بكل ثقة
وقال ( الفرق بينهم بسيط . دي بريتيش ودي أميريكان )

.

مع شعور منه إنه ( ما تصقفوش يا جماعة . دي أقل حاجة
عندي )

.

فطبعا راح ضحية الهبد . وخد بلوك

بس بصراحة الثقة مهمة . هي أهم ما في الهبد الحقيقة

.

لكن

خلينا . نعيا لذكراه . نوضح بعض المصطلحات اللي ممكن تقابل
حضرتك وما تكونش فاهم معناها بشكل دقيق

.

أولا /

.

[<u>\#مصطلحات\_خاصة\_بالماكينات</u>](https://www.facebook.com/hashtag/%D9%85%D8%B5%D8%B7%D9%84%D8%AD%D8%A7%D8%AA_%D8%AE%D8%A7%D8%B5%D8%A9_%D8%A8%D8%A7%D9%84%D9%85%D8%A7%D9%83%D9%8A%D9%86%D8%A7%D8%AA?__eep__=6&__cft__%5b0%5d=AZXUK3eKUCC0Kpar-kdMt91wY0j7xpNWNaRbYK-8yFJsj2YY1ttSu1xdzmTvSi_GL6TE5i2LfVXhnLQNnvChhjmLE6YrKtGl1ZPUmIKpS2z-QC_CHneqiJRcK7E4GeLecD_z-xU7Y8NJh-5St_jyo32dWQbSgxk4Di3Wgcsun0wlnPcJp98fUi3x5yvKBbBXNIg&__tn__=*NK-R)

.

tool

عدة

.

ودي بتستخدم عادة مع حاجة بتستخدم باليد . ومالهاش مصدر
طاقة . زي المفك أو البنسة

.

وممكن تستخدم مع عدد بسيطة ذات مصدر طاقة . زي الشنيور
مثلا

.

tooling

المساعدات

.

غالبا حضرتك عارف الاسطمبات . تقدر تعتبر إن كلمة تولينج
معناها اسطمبات !!

لكننا بتستخدم كلمة تولينج للتعبير عن كل الاسطمبات اللي
بتركب على المكن . ما بنقصدش بيها اسطمبة واحدة . أو نوع اسطمبات واحد .
نقصد ( مجموع ) الاسطمبات

.

يعني

لو عندنا مصنع قطع غيار سيارات مثلا . وبنحتاج له اسطمبات
متنوعة . فقسم الاسطمبات هنا هيبقى اسمه قسم التولينج

لإنه هيعمل أنواع متعددة من الاسطمبات

.

لكن . لو الاسطمبة راكبة على المكنة . فما يتقالش عليها
تولينج . دي اسطمبة واحدة

.

كلمة تولينج بردو تشمل أسلحة المقصات والتنايات

.

يعني كلمة تولينج تعني الأجزاء الميكانيكية الوسيطة اللي
بتركب على المكن عشان تخليه يؤدي وظيفته

.

والمقصات والتنايات العدة المستخدمة عليهم بنسميها
سلاح

كذلك المناشير

.

والمنشار إسمه الفصيح ( سراق ) . عشان لو قابلتك الكلمة ما
تستغربهاش بردو

.

وبمناسبة الاسطمبات

فكلمة mold

غالبا بتستخدم مع الخامات اللي بتنصهر . زي
البلاستيك

.

لكن die

بتستخدم مع الأجزاء اللي بتتشكل

زي الصاج . أو المطروقات

فما ينفعش تقول على اسطمبة كبس إنها mold

.

ولو الاسطمبة اسطمبة قطع

يبقى الجزء العلوي هيبقى اسمه punch

والسفلي die

.

وبانش بالعربي يعني سنبك

.

وبمناسبة البريتش والأميريكان

فالصينيين ما زالوا بيستخدموا السبيلنج البريتش
للكلمة . mould

.

machine

ماكينة أو آلة

.

ودي بتستخدم مع الماكينة اللي بتعمل تغيير على
المدخلات

على شكل المدخلات

.

لكن

set

جهاز

.

فده ما بيغيرش في شكل المدخلات . زي أجهزة القياس مثلا أو
التحليل . دي إسمها جهاز . مش مكنة

.

ولو المستخدم للقياس حاجة بسيطة . فهنسميها آداة قياس . زي
المسطرة

.

equipment

معدة

.

ودي فرقها عن المكنة إنها ما بتلمسش المنتج

زي مثلا كومبريسور الهوا . هوا معدة في المصنع . لكن ما
نقولش عليه مكنة

.

وكلمة المعدات أيضا بتستخدم مع الأوناش والكلاركات . هي
معدات تكميلية في المصنع . لكنها لا تتدخل فى تحويل الخامات لمنتجات

.

وكلمة معدات بتستخدم مع معدات الحفر والبناء

زي الكراكات واللوادر

.

ولاحظ إن كلمة equipment

لا تجمع

يعني ما ينفعش تقول equipments

هيا كلمة كده زي software

.

utilities

بمعنى مرافق المصنع

زي كومبريسور الهواء

غلاية البخار

محول الكهرباء

مولد الكهرباء

مضخات المياه

.

نيجي بقى للكلمة اللي جابت البلوك لأخينا

machinery

ميكنة

.

كلمة ماشينري مش معناها ماكينات . ولكن ميكنة

ودي المقصود بيها ( مجموع ) كل الماكينات والمعدات
المستخدمة في المصنع

.

يعني كل المخلوقات الميكانيكية الموجودة جوا المصنع . دي
بنسميها ميكنة

.

فلما أقول لك مصنع كذا ما شاء الله عندهم ماشينري جبارة .
يبقى أنا أقصد كل التنوع الموجود في المصنع

.

وبالمناسبة . دايما في الزراعة بيستخدموا كلمة ميكنة .
نظرا لتنوع المعدات المستخدمة جنبا إلى جنب في المزرعة

.

كلمة ميكنة مقارنة بماكينة

machinery vs machine

زيها زي مساعدات مقارنة باسطمبة

tooling vs mold

زيهم زي عمالة مقارنة بعامل

labor vs worker

.

الكلمات الأولى تعني ( مجموع ) الكلمات الثانية

.

machine tools

آلات الورش

.

ودي بتطلق على ماكينات الورش الأساسية

وهما ٧

المخرطة . الفريزة . المثقاب . المكشطة . المكبس . المنشار
الترددي . ماكينة التجليخ

.

دول مع بعض كده يعملوا ورشة أساسية تقدر تصنع تقريبا أي
منتج معدني

.

لكن ما ينفعش مثلا تقول على ماكينة حقن البلاستيك إنها
ماشين تول

.

fixtures

التجهيزات

.

ودي تقفيصات بنعملها عشان نثبت عليها المنتجات أثناء
التصنيع

.

زي مثلا لو عاوز ألحم حلق باب . فهاعمل تجهيزة تتحط عليها
أجزاء الحلق على المقاسات المظبوطة . وتتمسك الأجزاء بكلامبات . وتتلحم .
وبعدين تتفك الكلامبات . فيطلع الحلق على المقاس المظبوط

.

أو طبعا تجهيزات الخراطة . أو التجميع

.

ودي مساحة واسعة جدا للصنايعي . لإنه عادة كل صنايعي بيعمل
تجهيزاته اللي بتريحه بنفسه . ومن التجهيزات تقدر تقيم هل اللي قدامك ده
صنايعي فعلا ولا لأ . الصنايعي وهوا بيعمل تجهيزاته بتحسه مهندس
أصلا

.

ولو التجهيزة فيها تقب هتعدي منه بنطة عشان تتقب تقب في
مكان محدد . بيبقى اسمها jig

.

line

خط

وده مجموعة من الماكينات ورا بعض بيعملوا عمليات تصنيع
متتابعة على المدخلات للوصول لشكل المنتج النهائي

.

وعادة بنقول production line

مع إن كلمة برودكشن أقل من manufacturing

لكنها جرت العادة إننا نسميه خط إنتاج مش تصنيع

.

وخط تصنيع المواسير إسمه tube mill

مش tube line

.

conveyor

سير نقل

.

handling

معدات مناولة

زي الجنازير . أو الأسانسير مثلا . يعني المعدات المستخدمة
لنقل المنتجات من نقطة للتانية داخل المصنع

.

نيجي للجزء التاني /

.

[<u>\#مصطلحات\_خاصة\_بالمصانع</u>](https://www.facebook.com/hashtag/%D9%85%D8%B5%D8%B7%D9%84%D8%AD%D8%A7%D8%AA_%D8%AE%D8%A7%D8%B5%D8%A9_%D8%A8%D8%A7%D9%84%D9%85%D8%B5%D8%A7%D9%86%D8%B9?__eep__=6&__cft__%5b0%5d=AZXUK3eKUCC0Kpar-kdMt91wY0j7xpNWNaRbYK-8yFJsj2YY1ttSu1xdzmTvSi_GL6TE5i2LfVXhnLQNnvChhjmLE6YrKtGl1ZPUmIKpS2z-QC_CHneqiJRcK7E4GeLecD_z-xU7Y8NJh-5St_jyo32dWQbSgxk4Di3Wgcsun0wlnPcJp98fUi3x5yvKBbBXNIg&__tn__=*NK-R)

.

shop floor

حرفيا معناها أرض المصنع

.

لكنها بتستخدم للتعبير عن وجود الشيء داخل بيئة
المصنع

.

يعني أقول لك مثلا إحنا هننزل الرسومات للشوب فلور . يعني
هنحولها لمرحلة التصنيع

.

أو المهندس ده موجود دايما في الشوب فلور . يعني موجود بين
العمال والمكن

.

أو المعلومة دي أنا جبتها من الشوب فلور . يعني جبتها
بالممارسة العملية

.

station

محطة

وده مكان بتحصل فيه عملية تصنيع معينة على المنتج . وينتقل
بعدها لمحطة تانية

زي محطات التجميع أو الاختبار

.

cabinet

كابينة

وهي شبه المحطة . لكنها بتكون مغلقة

زي كبائن اللحام مثلا . أو الدهان

.

preparation

التجهيز أو التحضيرات

ودي بتطلق على المحطات الأولية في بعض الخطوط

زي مثلا استعدال وقص الصاج قبل ما يدخل على المكابس . فده
اسمه قسم التجهيز

.

أو في مصانع الموبيليا تلاقي قسم فيه مناشير شريط بتجهز
قطع الخشب على المقاسات الأولية قبل ما تدخل على التصنيع

.

وكلمة التحضيرات بتستخدم مع أقسام التجهيز لو كان الموضوع
فيه كيميا

زي تحضيرات الورق مثلا . فهتلاقي الورق الدشت بيتدوب في
أحواض بنسميها أحواض التحضيرات . مش أحواض التجهيز

.

كذلك تحضيرات الصباغة

.

workshop

ورشة

.

وكلمة ورشة نفسها متاخدة من كلمة workshop

زي ما خدنا كلمة كوبانية من company

وبنطة من point

وبلاطة من plate

وبلية من ball

وأعتقد إن فيه علاقة بين كلمة ماكينة و machine

.

الورشة هي مصنع صغير

زي ورشة النجارة . هتكون فيها ماكينات نجارة بسيطة

وورشة الملابس بتسمى مشغل

.

وممكن كلمة ورشة تطلق على القسم في المصنع . فنقول مثلا دي
ورشة الخراطة . ودي ورشة اللحام . ودي ورشة التشطيبات

.

ولو المصنع كبير . وأقسامه حجم القسم نفسه كبير . فساعتها
هنقول قسم department

.

وأحيانا أصحاب المصانع الصغيرة يقول بأسى إنه عنده ورشة .
مكسوف يقول مصنع

فساعتها بقول له الفرق بين الورشة والمصنع هو نظام
التشغيل

لو فيه نظام تبقى مصنع

.

لو ما فيش نظام . يبقى ورشة . حتى لو كان مساحته مليون
متر

.

factory

مصنع

.

facility

منشأة

ودي تطلق على أي منشأة . مش شرط مصنع

.

لكننا في الصناعة بنطلق كلمة فاسيليتي لما نقصد دور المصنع
في تسهيل عملية البيزنس

.

يعني مثلا هنستورد قمح من روسيا . لكننا محتاجين نعبي
القمح في شكاير . لإنه هيكون جاي سايب في مركب حوض

.

فهنا نقول . محتاجين نعمل ( فاسيليتي ) في المينا نعبي
فيها القمح في شكاير

فالمصنع هنا إحنا بننظر له كآداة هتسهل لينا البيزنس
بتاعنا . فبنسميه في الحالة دي فاسيليتي

.

yard

فناء

وده جزء مفتوح من المصنع بيستخدم عادة لتخزين الخامات أو
المنتجات

.

زي مثلا لو مصنع مقطورات . فمحتاج مكان يخزن فيه المقطورات
. ده عادة هيكون مكان مكشوف

.

warehouse

مخزن

.

inventory

مخزون

.

house

محطة

زي محطة فرز وتعبئة الفواكه . إسمها fruits house

مش فاكتوري

.

plant

مصنع بردو

بس دي بتستخدم مع المصانع الضخمة . زي مصانع الكيماويات
مثلا . هتلاقي اسمها chemicals plant

مش فاكتوري

.

mill

مصنع بردو

بس دي بتستخدم مع مصانع الصناعات الثقيلة

زي مثلا مصنع درفلة الصاج . هتلاقي اسمه rolling
mill

مش فاكتوري

.

نيجي للجزء التالت /

.

[<u>\#مصطلحات\_خاصة\_بالصناعة</u>](https://www.facebook.com/hashtag/%D9%85%D8%B5%D8%B7%D9%84%D8%AD%D8%A7%D8%AA_%D8%AE%D8%A7%D8%B5%D8%A9_%D8%A8%D8%A7%D9%84%D8%B5%D9%86%D8%A7%D8%B9%D8%A9?__eep__=6&__cft__%5b0%5d=AZXUK3eKUCC0Kpar-kdMt91wY0j7xpNWNaRbYK-8yFJsj2YY1ttSu1xdzmTvSi_GL6TE5i2LfVXhnLQNnvChhjmLE6YrKtGl1ZPUmIKpS2z-QC_CHneqiJRcK7E4GeLecD_z-xU7Y8NJh-5St_jyo32dWQbSgxk4Di3Wgcsun0wlnPcJp98fUi3x5yvKBbBXNIg&__tn__=*NK-R)

.

production

إنتاج

ودي تعني إنتاج صغير

.

manufacturing

تصنيع

ودي يبقى دخلنا في التصنيع الكمي والمتواصل

.

industry

صناعة

وتعني منظومة الصناعة

.

وهذه الكلمة تستخدم لكل المجالات التي تكبر فتتحول
لمنظومة

مثل صناعة السينما مثلا . بتاخد لفظ صناعة عادي

.

fabrication

ودي بتستخدم مع نوع التصنيع اللي فيه القيمة المضافة
قليلة

زي صناعات التجميع مثلا

أو تصنيع الكمر من ألواح الحديد بالتقطيع واللحام . فده
هنسميه beams fabrication

مش مانيفاكشرنج

.

engineering

العمل السابق للتصنيع

.

والكلمة هنا مش معناها حرفي بمعنى هندسة

ولكن معناها كل المهام اللي بنعملها عشان نوصل لمنتج
نهائي

.

زي مثلا لو المنتج محتاج اسطمبات . واحنا شغالين على تصنيع
الاسطمبات دي . فبنقول إننا في مرحلة الإنجينيرنج بنعمل التولينج

.

commissioning

النيابة

ودي معناها إن شركة محلية تنوب عن شركة أجنبية في تركيب
وتشغيل خط إنتاج لمصنع محلي

.

ودي غير commission

اللي معناها عمولة الوساطة

.

installation

تنصيب

يعني تركيب الماكينات

.

erection

تركيب

ودي عادة بتستخدم مع الحاجات الكبيرة

زي تركيب خط درفلة مثلا

أو تركيب جمالون مصنع

.

company

شركة

ودي غير المصنع

يعني لو قلت مصنع ماكينات . وشركة ماكينات . فدول ليهم
تفسيرين مختلفين

.

الشركة عادة هي الكيان الاستثماري . اللي ممكن من جواه
يكون عنده مصنع . أو اتنين . ومخازن . ومقر إداري . إلخ

.

corporate

مؤسسة

ودي أكبر من الشركة

وعادة بتكون كيان كبير جواه مجموعة شركات

شركة استيراد . مصنع . شركة توزيع . إلخ

.

group

مجموعة

ودي تفرق في إنها ممكن تكون شغالة في أكتر من مجال
استثماري

فممكن مجموعة واحدة تكون فيها نشاط عقارات . ونشاط سياحي .
ومستشفيات . وجامعة . ومصانع . وترابيزات بلياردو وبنج

.

[<u>\#إصحى\_للكلمات</u>](https://www.facebook.com/hashtag/%D8%A5%D8%B5%D8%AD%D9%89_%D9%84%D9%84%D9%83%D9%84%D9%85%D8%A7%D8%AA?__eep__=6&__cft__%5b0%5d=AZXUK3eKUCC0Kpar-kdMt91wY0j7xpNWNaRbYK-8yFJsj2YY1ttSu1xdzmTvSi_GL6TE5i2LfVXhnLQNnvChhjmLE6YrKtGl1ZPUmIKpS2z-QC_CHneqiJRcK7E4GeLecD_z-xU7Y8NJh-5St_jyo32dWQbSgxk4Di3Wgcsun0wlnPcJp98fUi3x5yvKBbBXNIg&__tn__=*NK-R)

[<u>\#wake\_up\_for\_words</u>](https://www.facebook.com/hashtag/wake_up_for_words?__eep__=6&__cft__%5b0%5d=AZXUK3eKUCC0Kpar-kdMt91wY0j7xpNWNaRbYK-8yFJsj2YY1ttSu1xdzmTvSi_GL6TE5i2LfVXhnLQNnvChhjmLE6YrKtGl1ZPUmIKpS2z-QC_CHneqiJRcK7E4GeLecD_z-xU7Y8NJh-5St_jyo32dWQbSgxk4Di3Wgcsun0wlnPcJp98fUi3x5yvKBbBXNIg&__tn__=*NK-R)
