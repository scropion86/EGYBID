---
layout: post
title: "تفاوض كأنّك نفسك"
date:   2024-04-10T00:00:01+03:00
author: "mahmoud"
category: "البيع"
tag: "البيع"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZV8YxerIOnZzupdCpe4a-POyjUYSpe9y7Ne9feugo-hXSlCOMgGxzmeX3MD-Aoce0VF-W99dSmFzlloxygZqDA5KED_r2DQvcKVGTtH3qsmUNmc0vPIHsq6bMVxgYwFxPednkQ3xs5erWKvrPxLWo_d7dcfZzcXCbjQNlTM74SJvw&__tn__=*NK-R)

.

[<u>\#تفاوض\_كأنك\_نفسك</u>](https://www.facebook.com/hashtag/%D8%AA%D9%81%D8%A7%D9%88%D8%B6_%D9%83%D8%A3%D9%86%D9%83_%D9%86%D9%81%D8%B3%D9%83?__eep__=6&__cft__%5b0%5d=AZV8YxerIOnZzupdCpe4a-POyjUYSpe9y7Ne9feugo-hXSlCOMgGxzmeX3MD-Aoce0VF-W99dSmFzlloxygZqDA5KED_r2DQvcKVGTtH3qsmUNmc0vPIHsq6bMVxgYwFxPednkQ3xs5erWKvrPxLWo_d7dcfZzcXCbjQNlTM74SJvw&__tn__=*NK-R)

.

من الأخطاء الشائعة في التفاوض . إنك تضع نفسك مكان الطرف
الآخر

هوا الطرف الآخر ده قاصر ومامته موصياك عليه ؟!!

.

بتيجي تتفاوض مع حد . وعاوز تطلب منه حاجة . فتقول لنفسك .
لا دي مش هيعرف يعملها

وانتا مالك . هوا مالوش لسان ؟!

اطلبها وهوا يعتذر عنها

.

كان مديري في إحدى المراحل بيقول لي ( ما تبقاش محامي
الطرف الآخر )

.

لو انتا أبو العروسة . اطلب من العريس وأهله كل حاجة .
وهما يعتذروا عن اللي ما يقدروش يعملوه

ما تقولش أصل هما ما يقدروش يجيبوا تلاجة ٥٠ قدم . الجملة
دي هما اللي يقولوها . مش انتا

.

لو فيه طلب عاوز تطلبه . وانتا عارف إن الطرف الآخر ما
يقدرش يعمله . دا مهم جدا إنك تطلبه . لسببين

.

السبب الأول /

.

لما الطرف الآخر يعتذر عن الطلب ده . كده مش هيقدر يعتذر
عن طلب تاني

يعني انتا طالب ٣ طلبات . منهم طلب إنتا عارف إن الطرف
الآخر مش هيقدر يعمله . فهوا هيعتذر عن الطلب رقم ٣ . لكن مش هيقدر يجادل
معاك في الطلبين الأولانيين

.

ما هو مش معقول إحنا نطلب ٣ طلبات . هوا يرفض اتنين !! ما
يرفض التالت بالمرة وياخد الفلوس ويبقى حلو على كده !!

.

لكن لو بينك وبين نفسك دافعت عن الطرف الآخر . ولقيته ما
يقدرش ينفذ الطلب التالت . فطلبت منه طلبين فقط . يبقى هيتناقش معاك في
الطلب التاني بسهولة

.

ولو بعدين اختلفتوا وقلت له دانا كنت لطيف معاك . وما
رضيتش اطلب منك الطلب التالت

هيقول لك كنت اطلبه . كنت هنفذهولك بمونتاها
السوهولاه

.

السبب الثاني /

.

الطلب اللي انتا طلبته والطرف الآخر رفضه . هيعطيك فرصة
ترفض طلب من طلباته . وتظلوا متعادلين

.

لكن لو انتا ليك ٣ طلبات . حطيت نفسك مكان الطرف التاني .
وقلت مش هيعرف يعمل رقم ٣ . فطلبت منه طلبين فقط

.

في المقابل هتلاقيه طالب ٣ طلبات . الطلب التالت إنتا مش
هتعرف تنفذه

وقتها ابقى اعتذر ليه بقى

.

ووقتها لو هوا قبل اعتذارك . هيقلل في أجرك . وهيشيلك
جميلة إنه كان لطيف معاك وتقبل اعتذارك !!
