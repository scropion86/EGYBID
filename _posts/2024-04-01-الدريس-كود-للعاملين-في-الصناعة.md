---
layout: post
title: "الدريس كود للعاملين في الصناعة"
date:   2024-04-10T00:00:01+03:00
author: "Mahmoud Marzouk"
tag: "آداب البيزنس"
category: "آداب البيزنس"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXOdLqxaifuLErDpvaCU22SJKqS6bdIk-qSONWU1h0SwYuaLVJHj6S-0G1AqdUvkuqsvxzCr5P8jLEYDiiXDtFkjTyV8lCINB9NSHLPf1xTsc8_U_uWrrxjeibwOuTc5lmPWqiu-61_JBvLHQ6WSWIyiDkiRDVBmoywemNCRj_j0m48sJQdb8SblEvmhPdtF0A&__tn__=*NK-R)

.

ال dress code

للعاملين في مجال الصناعة

.

ممكن تشوف بائع عقارات تعرفه من هدومه

موظف الفندق . تعرفه من هدومه

طب والمصنعين ؟!

بردو تعرفهم من هدومهم

.

الدريس كود لأهل الصناعة هو

١ . بنطلون جينز

٢ . قميص غير رسمي ( مش سادة ) .
أو تيشيرت

٣ . بليزر

٤ . حذاء خفيف . مش كلاسيك . ومش
كوتشي

.

زي اللي في الصورة في المنتصف . م علي أبو زيد

.

١ . البنطلون الجينز والتيشيرت أو
القميص غير الرسمي بيعطوا المرونة اللازمة للحركة في المصنع

.

٢ . البليزر بيكسر المرونة دي
بلمسة فورمال . بس مش لدرجة بدلة

.

٣ . الحذاء الخفيف بيكون مناسب
لأرضيات المصانع الصلبة

وفي المعارض بيناسب الوقوف لفترات طويلة خلال اليوم

أنا قعدت أسبوعين كعوبي بتوجعني بعد معرض اشتركت فيه بسبب
الحذاء الكلاسيك

.

كذلك الحذاء الكلاسيك ممكن يعرضك للانزلاق في
المصنع

أنا كلت رزع في مصنع جبنة . حسيت إني لفيت ٣ لفات في
الهواء قبل ما اقع . والبنطلون اتقطع وكانت ليلة

.

دا الدريس كود الأنسب لرجل الصناعة

.

م محمد الشرقاوي . على يمين الصورة . ملتزم بنفس الدريس
كود . مع إضافة لمسة أكثر رسمية من خلال الحذاء الكلاسيك

.

أما أنا . على يسار الصورة . فغير ملتزم بالدريس كود .
لإني ببساطة رايح المعرض سايح . بجدد معلوماتي عن السوق . لكن لا هاقف مع
حد ولا هكلم حد . فلبست غير رسمي تماما

.

والحذاء الخفيف بردو غرضه التجول في المعرض بدون حدوث ألم
للرجل

.

النكتة بقى . إن الدريس كود ده مش هتلاقيه مكتوب في
كتاب

لكن هتلاقي كل العاملين في الصناعة ملتزمين بيه في اتفاق
غير معلن !!!

.

ملحوظة /

شوف حلقة البيزنس والملابس

من سلسلة مفاهيم مهمة في البيزنس

على قناة المكتب على اليوتيوب

وما تطلبش الرابط
