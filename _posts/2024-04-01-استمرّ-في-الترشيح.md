---
layout: post
title: "استمرّ في الترشيح"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#ماذا\_لو</u>](https://www.facebook.com/hashtag/%D9%85%D8%A7%D8%B0%D8%A7_%D9%84%D9%88?__eep__=6&__cft__%5b0%5d=AZXx-hQvOyokzjeM80Sbn56E7ETbEkf-NC9TDdtrSh_F2tvMA9wWhkh-XW1qovenmMeo_XzXBRdrMql5YmVR4rkrTN3nuAfEQ8C7ko08WtF9AnPo5wDi7RhLiB4YBi0Yb2hZ5g00uxAL7_EDUkoSJz9yQCzkybmREdljJ-TwS1adRppkienkv3joSq5coGsDxkM&__tn__=*NK-R)
؟




صديق طلب منّي ترشيح لعامل أو موظّف - رشّحت له حدّ - وحصل
بينهم مشاكل - وصديقي لامني - فبطّلت أرشّح حدّ لحدّ




يا فندم - كمّل في ترشيح الناس - مع ذكر ملحوظة إنّك ما
تعرفش المرشّحين بشكل شخصيّ - واطلب من اللي بترشّح لهم الناس يختبروا
المرشّحين بنفسهم - وعرّفهم إنّ مسؤوليّة الاختيار عليهم مش عليك




ما تقطعش خير بسبب موقف سلبيّ حصل




طيّب

حدّ بيبعت لي السي في عشان اشوف له وظيفة - وأنا شايفه مش
مناسب - فقلت له ما تبعتش السي في عشان ما يتعبش نفسه على الفاضي




يا فندم - مش شغلك - اللي مش مناسب ليك - ممكن يكون مناسب
لغيرك

احتفظ بالسي في بتاعه لحدّ ما صديق يطلب منّك حدّ بالمواصفات
بتاعة الشخص ده




ما تحطّش نفسك في مقام ( مقسّم الأرزاق ) والعياذ
بالله

مش شغلك مين إمكانيّاته إيه

ممكن اللي مش مناسب معاك ده يكون ممتاز بالنسبة لحدّ
تاني




طيّب

ليّا صديق شغّال في مجال ما - بيجيلي طلبات كتير على المجال
ده - فبحوّلها عليه

بسّ أنا خايف أكون مسبّب له إحراج إنّه يعمل للناس دي الخدمات
دي ببلاش




يا فندم - مش شغلك - هوّا دوره إنّه يعرف ازّاي يهندل العميل
بتاعه

يستقبله ازّاي - ويقدّم له خدمات مجّانيّة لحدّ فين - وإمتى
يقول هنا يبدأ دفع الفلوس - ويطلبها ازّاي - وياخدها ازّاي

دا شغله مش شغلك




إنتا ظهر في طريقك فرصة لفعل الخير ( للعميل - ولصديقك ) -
يبقى اعمله

وما توسّعش دايرة تفكيرك لحاجة مش من اختصاصك




[<u>\#سبحان\_مقسّم\_الأرزاق</u>](https://www.facebook.com/hashtag/%D8%B3%D8%A8%D8%AD%D8%A7%D9%86_%D9%85%D9%82%D8%B3%D9%91%D9%85_%D8%A7%D9%84%D8%A3%D8%B1%D8%B2%D8%A7%D9%82?__eep__=6&__cft__%5b0%5d=AZXx-hQvOyokzjeM80Sbn56E7ETbEkf-NC9TDdtrSh_F2tvMA9wWhkh-XW1qovenmMeo_XzXBRdrMql5YmVR4rkrTN3nuAfEQ8C7ko08WtF9AnPo5wDi7RhLiB4YBi0Yb2hZ5g00uxAL7_EDUkoSJz9yQCzkybmREdljJ-TwS1adRppkienkv3joSq5coGsDxkM&__tn__=*NK-R)
