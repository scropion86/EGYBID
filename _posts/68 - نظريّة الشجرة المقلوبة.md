---
layout: post
title: "68 - نظريّة الشجرة المقلوبة.md"
date:   2024-07-21T00:00:01+03:00
author: "Mahmoud"
category: "1 - مفاهيم مهمّة في البيزنس"
---
فيه نظريّة أنا بسمّيها ( الشجرة المقلوبة )

فيه ناس بيكون عندهم تصوّر لشركة كبيرة جدّا

ممكن تسمّيهم مطوّرين صناعيّين

عاوزين يعملوا شركة تنمية صناعيّة

حدّ مستعدّ يستثمر 100 مليون جنيه مثلا

\-

فبنقول له

دي خريطة المجال بتاع حضرتك

ونرسم له الخريطة

تطلع زيّ الشجرة المقلوبة

\-

نقول له امسك فرع من الفروع الاخيرة

واشتغل عليه

افهمه

واعمل له براند

\-

لمّا توصل لمرحلة الاستقرار في الفرع ده

انقل علي الفرع اللي جنبه

بسّ يكونوا متفرّعين من فرع علويّ واحد

\-

لمّا تخلّص كلّ الفروع اللي في الفرعي الرئيسيّ ده

انقل علي الفرع الرئيسيّ اللي جنبه

وهكذا

\-

لكن ما تفكّرش تتعامل مع الشجرة كلّها مرّة واحدة

وولا تفكّر تتعامل مع الشجرة من فوق

اللي هوّا من تحت يعني

بسّ الشجرة مقلوبة

\-

تعالى ناخد أمثلة

مجال السيّارات

فروعه الرئيسيّة هي

صناعات بلاستيكيّة

صناعات معدنيّة

\-

الصناعات البلاستيكيّة فيها

حقن

نفخ

سحب

\-

الحقن فيه

بلاستيك

كاوتش

\-

الصناعات المعدنيّة فيها

صاج

بلوكّات

تشغيل

\-

الصاج فيه

ثني

كبس

\-

البلوكّات فيها

زهر

ألومنيوم

\-

الالومنيوم فيه

حقن

صبّ

\-

التشغيل فيه

تشغيل تقليديّ

تشغيل بالسي إنّ سي

\-

فحضرتك لو عاوز تعمل

أكبر شركة سيّارات في العالم

ابدا بحقن قطعة بلاستيك

لمّا تعمل سوق في الحقن

وتفهمه فنّيّا

ابتدي اعمل منتجات نفخ

فهمتها اعمل منتجات سحب

\-

فهمت مجال البلاستيك كلّه

انقل علي ثني الصاج

فهمته

انقل علي كبس الصاج

فهمتهم انقل علي حقن الالومنيوم

وصبّ اللومنيوم

وهكذا

\-

الكلام ده ياخد اعمار وأجيال ومليارات

\-

مثلا

مجال الخشب

فيه خشب

وفيه أثاث

\-

الخشب فيه

طبيعيّ

وصناعيّ

\-

الصناعيّ فيه

سليم

ومفروم

\-

السليم فيه

أبلاكاش

وكونتر

ومكسي

\-

الكونتر فيه

مسدّب

ومعاكس

\-

المكسي فيه

مكسي بقشرة طبيعيّة

مكسي بقشرة صناعيّة

مكسي بفويل

مكسي بميلامين

مكسي بفورمايكا

\-

المفروم فيه

مفروم من خشب HDF

ومفروم من ورق MDF

\-

الأثاث نفسه بقي فيه

أثاث تقليديّ ( كلاسيك )

أثاث مودرن

أثاث معدني

اثاث وظيفيّ

باب وشبّاك

\-

الوظيفيّ فيه

مكتبيّ

وفندقيّ

ومطابخ

ومطاعم

وباركيه

ومصايف

وخارجيّ

\-

المكتبيّ فيه منّه

فاخر

واقتصاديّ

ومدرسيّ

\-

الباب والشبّاك فيه

تقليديّ

بسيط

معدنيّ

بي في سي

جراجات

وهكذا

\-

امسك الشجرة المقلوبة دي

اختار بند من آخرها

اشتغل عليه

افهمه فنّيّا

واعمل لنفسك اسم في سوقه

وهكذا لكلّ مجال

\-

الفايدة الحقيقيّة من النظريّة دي هي

(((((((((( الزخم ))))))))))

يعني إيه ؟

\-

يعني

إنتا لو محتاج مليون جنيه عشان تدخل مجال ما

وسنة خبرة لحدّ ما تستقرّ في هذا المجال فنّيّا

وتكون عملت سوق

\-

فلو حضرتك بدأت بمجال

وصرفت المليون

وخدت السنة الخبرة

لمّا تيجي تدخل المجال المجاور

هتلاقي نفسك محتاج نصف مليون فقط

و 6 شهور فقط

\-

ليه ؟!

عشان الزخم

المنتج السابق وإنتا بتعمله جبت ماكينات مشتركة

وعملت اسم وخبرة في السوق

\-

فلما تيجي تدخّل منتج رقم 2 في البلاستيك مثلا

وليكن النفخ

وإنتا كان منتجك رقم 1 هو الحقن

هتلاقي نفسم مثلا مش محتاج تجيب كسّارة

مش محتاج تجيب رافعة شوكيّة ( كلارك )

مش محتاج تجيب ونش متحرّك ( بلانكو )

مش محتاج تجيب مبرّد ( شيلر )

وفّرت نصف التكاليف

\-

وفنّيّا هتكون فهمت يعني ايه اسطمبات

واتعاملت مع المصنّعين

\-

عرفت الخامات

واتعاملت مع تجّارها

\-

عرفت الموزّعين

واتعاملت معاهم

\-

منتجك بقى له قابليّة عند المستهلك

لأنّ اسمك بيشوفه المستهلك من سنة

\-

السرّ في ((( الزخم )))

\-

لو فكّرت تدخّل منتج السحب

هتلاقي نفسك محتاج تصرف ربع مليون

ومحتاج 3 شهور فقط

\-

لو فكّرت تنقل لفرع جديد

هتلاقي نفسك معاك مساحة في المصنع

كنت عامل حسابها للتوسّعات

وفّرت فلوس

عندك مهندسين

علاقات

إلخّ

إلخّ

إلخّ
