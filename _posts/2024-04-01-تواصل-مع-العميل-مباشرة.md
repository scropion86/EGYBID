---
layout: post
title: "تواصل مع العميل مباشرة"
date:   2024-04-10T00:00:01+03:00
author: "mahmoud"
category: "إدارة الشركات"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWF38LHCJlvmdD0ns7TNV6K4dZVjSJsWcudFX6AKb4k7jZf5F-56_66pWRJ1Hc60nSsxJS_QxoHbbbPLs96KuXyoU3SxcTiFGrqfUhZgI4OPKnjCYf7qvZPN8W39ogel3eEDoZxYE0OvHCdBg4wW_iZFscUHlKKMw4AySiexit4ug&__tn__=*NK-R)

.

في الشغل اللي فيه نقاشات كتير

وتعديلات كتير متوقعة

لازم يكون فيه تواصل مباشر بينك وبين العميل

ولازم العميل يكون عارف انتا واخد فلوس قد إيه

.

حتى لو فيه وسيط

فالعلاقة لازم تكون زي المثلث . كلنا شايفين بعض

مش خط مستقيم . إنتا في طرف والعميل في طرف والوسيط في
النص . دا ما ينفعش في نوع الشغل ده

.

شغل زي التصميمات مثلا

يختلف عن شغل التنفيذ

.

لو حضرتك مهندس ومطلوب منك تصميم منتج جديد

فلازم تكون على اتصال مباشر بالعميل عشان النقاشات
والتعديلات

.

ما ينفعش في الحالة دي العميل يروح لمكتب مثلا

والمكتب يتوسط معاك إنك انتا تصمم والمكتب يسلم التصميم من
غير ما انتا تتواصل بشكل مباشر مع العميل

هتحصل مشاكل كتير جدا

.

لو العميل طلب ١٠ نقاط

فهوا هيعبر صح عن ٨ . وهيشرح ٢ غلط

.

فالمكتب هيفهم ٥ صح من ال ٨

.

ييجي المكتب يشرح . تفهم انتا ٣ نقاط

تنفذ ٢ منهم صح

.

تيجوا تسلموا ! العميل يلاقي حاجة واحدة من اللي هوا كان
عاوزها اتنفذت !!!

.

فندخل بقى في دوامة من الكلام اللي رايح جاي وما حدش فاهم
حاجة

.

ف في الشغل اللي من النوع ده . حضرتك لازم تتواصل مع
العميل مباشرة

.

لكن لو المكتب طالب منك تصنع قطع غيار مثلا بتصميم معين
والتصميم موجود . انتا بس هتنفذ

فده عادي

لإن وقت الخلاف . انتا والعميل والمكتب هتحتكموا للتصميم
الموجود

.

لكن لو المطلوب أصلا هو التصميم . فلازم تتواصل مع العميل
مباشرة

.

النقطة التانية

ضروري تعرف العميل انتا واخد كام على شغلك

عشان ما يحاسبكش على إجمالي المبلغ اللي دافعه
للمكتب

.

ممكن مثلا المكتب يكون واخد من العميل ١٠٠ ألف جنيه

وانتا واخد من المكتب ١٠ آلاف جنيه

.

فالعميل عاوز من المكتب شغل بقيمة ١٠٠ ألف جنيه

وانتا هتطلع شغل بقيمة ١٠ آلاف جنيه

.

فالعميل ما يعجبوش الشغل

فالمكتب يطلب منك شغل بجودة ١٠٠ ألف جنيه

ودوخيني يا لامونة

.

مش المشكلة إن المكتب ياخد ٩٠ ألف جنيه عمولة وساطة . حتى
لو خد مليون جنيه . ده حقه . والوساطة مش حرام ولا عيب

المشكلة إنه يطالبك بشغل بقيمة ١٠٠ ألف وهوا متفق معاك على
شغل بقيمة ١٠ آلاف فقط

.

فالنصيحة تاني

لو حضرتك هتعمل شغل فيه مناقشات كتير وتعديلات كتير

١ . ضروري تكون على تواصل مباشر
بالعميل

٢ . وضروري العميل يكون عارف انتا
واخد فلوس كام

.

وطبعا حضراتكم عارفين اللي هيعلقوا ويقولوا المكتب مش
هيوافق هيروحوا فين
