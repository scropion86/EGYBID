---
layout: post
title: "سقف الممكن"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


[<u>\#سقف\_الممكن</u>](https://www.facebook.com/hashtag/%D8%B3%D9%82%D9%81_%D8%A7%D9%84%D9%85%D9%85%D9%83%D9%86?__eep__=6&__cft__%5b0%5d=AZVCmNrGuRkLJHSap_jX2ajVbV6i1-6Kic0Cin0HLAWSE1Dp8TnjG0t4w038p2wTnLikTApW5Bqj_gTFNkwofZRPosavUfi1J6d7cLd7-CuFLOCRvGDrK0zHsw41dT41vb2Un7L82E-ABK551gqC0Jkfiiguyd45XV637PTYCjGq3I_oqWbUjImvGvnQPJ_Ggjk&__tn__=*NK-R)

\-

خلّصت مناقشة دراسة النهارده - وطلعت مع صاحب الشركة
نتغدّى

في الطريق - صاحب الشركة حزين على حالة الطريق
المكسّر

حزين على الزبالة اللي على جانب الشارع

حزين على مستوى العمّال التعليميّ

\-

وزاد الحزن حزنا عندما تذكّر رحلاته للصين وتايلاند

شفت هناك كذا وكذا - والطرق - واحترام المرور - ونظافة
الشوارع - ووو

\-

قلت له حضرتك الحزن ده له نوعين

حزن إيجابيّ وحزن سلبيّ

\-

الحزن الإيجابيّ هوّا اللي ييجي في حاجة أنا أقدر أصلّحها -
فيكون الحزن ده دافع ليّا على تغيير الواقع

\-

لكن !!

لو الحزن ده جه في حاجة ماليش إيد في تصليحها - يبقى
تتجاوزه - وتتعامى عنّه - وكإنّك ما شفتوش - وتركّز في ( سقف الممكن
بتاعك )

\-

لمّا تخلّص كلّ اللي تقدر تعمله - نبقى نفتح باب الحزن -
ونحزن على الحاجات الجديدة اللي بقينا قادرين نصلّحها بردو - مش هنحزن على
كلّ حاجة

\-

بتعدّي عليّا مشاهد مآسي لناس في آخر الكوكب - بغيّر القناة -
هل أنا أقدر أساعدهم - لأ

طيّب هل أنا أقدر أساعد جاري - أيوه - يبقى قوم ساعد
جارك

\-

حدّ بيبعت لي السي في بتاعه وبيقول لي بابحث عن وظيفة وعندي
أولاد و و و

هل أنا أقدر أساعده - بساعده

هل لأ ؟

لو لأ - بحطّ السي في في فولدر السيفيهات بدون تعاطف
معاه

\-

التعاطف ده ممكن يكون سبب في إحباطك - فتبقى لا نفعته -
ولا نفعت نفسك - ويا فرحة الشيطان بالوضع ده

\-

الرسول صلّى الله عليه وسلّم عاش مع الصحابة فترة من
المحنة - فترة رهيبة - ما كانش يقدر يعمل لهم حاجة - فكان بيوصيهم بالصبر -
فقط

لمّا بقوا يقدروا يهاجروا - هاجروا

ولمّا بقوا يقدروا يحاربوا قريش - حاربوها

ولمّا بقوا يقدروا يفتحوا مكّة - فتحوها

\-

خلّيك في سقف الممكن

ولا تحزن على غير الممكن

قال تعالى

لا يُكَلِّفُ اللَّهُ نَفْسًا إِلا مَا آتَاهَا

\-

ربّنا سبحانه وتعالى لن يحاسبك إلّا على ما آتاك القدرة
والأدوات لتحقيقه - سقف الممكن

\-

الانشغال بما بعد سقف الممكن هو
[<u>\#خخخخخيييييااااانننننةةةةة</u>](https://www.facebook.com/hashtag/%D8%AE%D8%AE%D8%AE%D8%AE%D8%AE%D9%8A%D9%8A%D9%8A%D9%8A%D9%8A%D8%A7%D8%A7%D8%A7%D8%A7%D8%A7%D9%86%D9%86%D9%86%D9%86%D9%86%D8%A9%D8%A9%D8%A9%D8%A9%D8%A9?__eep__=6&__cft__%5b0%5d=AZVCmNrGuRkLJHSap_jX2ajVbV6i1-6Kic0Cin0HLAWSE1Dp8TnjG0t4w038p2wTnLikTApW5Bqj_gTFNkwofZRPosavUfi1J6d7cLd7-CuFLOCRvGDrK0zHsw41dT41vb2Un7L82E-ABK551gqC0Jkfiiguyd45XV637PTYCjGq3I_oqWbUjImvGvnQPJ_Ggjk&__tn__=*NK-R)

خيانة

\-

حضرتك تقدر تعمل مصنع مصّاصات - وحلمك تعمل مصنع بوردات
إلكترونيّة - لكن مش قادر

فقاعد محبط عشان مش عارف تحقّق حلمك

\-

بقول لك اعمل مصنع مصّاصات - تقول لي هوّا مقامي اصنّع
مصّاصات - أنا راجل مهندس إلكترونيّات قدّ الدنيا - على آخر الزمن هصنّع
مصّاصات !!

\-

يا فندم - صنّع دلوقتي المصّاصات

بعد 10 سنين هتيجي ناس تلاقي مصانع المصّاصات موجودة -
هتفكّر تصنّع ماكينات مصنع المصّاصات

بعد 10 سنين هتيجي ناس تلاقي مكن المصّاصات بيتصنّع -
هيفكّروا يصنّعوا المواتير اللي بتشغّل مصنع المصّاصات

بعد 10 سنين هييجي ناس يلاقونا بنصنّع المكن والمواتير -
هيفكّروا يصنّعوا لنا البوردات الإلكترونيّة اللي بتحرّك المواتير

\-

يبقى ده كلّه في ميزان حسنات واحد التزم بسقف الممكن السنة
دي - وصنّع المصّاصات السنة دي - فبلده بعد 30 سنة صنّعت البوردات اللي كان
هوّا بيحلم بتصنيعها

\-

ولّا انتا فاكر إنّي بكون فرحان لمّا باعمل دراسة لمصنع سناكس
ولّا لعب أطفال - ما أنا كمان عشت سنين باحلم بالدولة الصناعيّة - لكن لمّا
وصلت لإنّ الممكن دلوقتي إنّنا نعمل مصانع صناعات أقلّ تكنولوجيّا - دخلت في
الطريق ده

\-

وبافرح جدّا لمّا بتيجي دراسة لمصنع منتج فيه تكنولوجيا -
لكن مش هاقفل واقول هنصنّع المنتجات التكنولوجيّة فقط - دي
[<u>\#خيااااانة</u>](https://www.facebook.com/hashtag/%D8%AE%D9%8A%D8%A7%D8%A7%D8%A7%D8%A7%D8%A7%D9%86%D8%A9?__eep__=6&__cft__%5b0%5d=AZVCmNrGuRkLJHSap_jX2ajVbV6i1-6Kic0Cin0HLAWSE1Dp8TnjG0t4w038p2wTnLikTApW5Bqj_gTFNkwofZRPosavUfi1J6d7cLd7-CuFLOCRvGDrK0zHsw41dT41vb2Un7L82E-ABK551gqC0Jkfiiguyd45XV637PTYCjGq3I_oqWbUjImvGvnQPJ_Ggjk&__tn__=*NK-R)

\-

إعمل اللي تقدر عليه

الله سبحانه وتعالى هيحاسبك على سقف الممكن بتاعك

ولن يفيدك الاعتذار بإنّك سبت الممكن وحلمت بالخيال ففشلت
تحقّقه
