---
layout: post
title: "ما تطجّنش في الكلام.md"
date:   2024-07-21T00:00:01+03:00
author: "Mahmoud"
category: "4 - آداب البيزنس"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUnV5WhRArSxzsbox0c7yQaCxM6AbA0r3Dax4pYTcD2YK7LYYMJ_2gSkJhl84J4loFNb9KuJA1QF4Km6AKm-jKU3ligzCLfYTii0jM5Z8yF-iH2p9SSqM7NnJfSSRrQlefhxLUdtSa4DVd6Chd_Q7zJxFZRNQsFi32URaY1lusgEEx6I_Y2iLqeM3VyDW4Et6s&__tn__=*NK-R)

.

[<u>\#ما_تطجنش_في_الكلام</u>](https://www.facebook.com/hashtag/%D9%85%D8%A7_%D8%AA%D8%B7%D8%AC%D9%86%D8%B4_%D9%81%D9%8A_%D8%A7%D9%84%D9%83%D9%84%D8%A7%D9%85?__eep__=6&__cft__%5b0%5d=AZUnV5WhRArSxzsbox0c7yQaCxM6AbA0r3Dax4pYTcD2YK7LYYMJ_2gSkJhl84J4loFNb9KuJA1QF4Km6AKm-jKU3ligzCLfYTii0jM5Z8yF-iH2p9SSqM7NnJfSSRrQlefhxLUdtSa4DVd6Chd_Q7zJxFZRNQsFi32URaY1lusgEEx6I_Y2iLqeM3VyDW4Et6s&__tn__=*NK-R)

.

بعض الناس بتفهم إنك عشان تبان فهمان

يبقى تطجن في الكلام

وتدخل ع المدبح كده بالكذالك والسكاكين والجلابية الغرقانة
دممممم

.

من فترة كنا بنزور بعض الشركات للمقارنة بينهم لشراء بعض
الماكينات

فأحد أصحاب هذه المصانع كان بيعتمد الطريقة دي

بيطجن في الكلام

.

هوا متخيل إنه كده هيبان ابن سوق يعني !!

.

ممكن دا يكون صحيح في مجال تاني

ممكن مجال فعلا كل ما تطجن فيه كل ما يكون أحسن

لكن مش في الصناعة !!

.

الناس بتوع الصناعة دول بتوع مواصفات ودرجات وسماكات ومنشأ
مواتير ومنشأ كونترول

وضمان كام شهر وصيانة

وأسعار ودفعات وضمان أعمال

واستلام وتركيب وتدريب

وأخيرا خدمة ما بعد البيع

.

تيجي انتا تختصر دا كله بتتخين صوتك ؟!

.

ولا العكس على فكرة

يعني بردو لما تقفلط نفسك . وتحبك الكرافتة . وتحلق دقنك
زي القزاز . مش هاقتنع بردو

.

ولما تخلى بتاعة المبيعات بنت . وتقعد تقول لي يا فانديم
ويا مستر . مش هاقتنع بردو

.

أنا عاوز واحد بتاع شغل آه . يعنى ما يبقاش عارض أزياء .
لإن دي حاجة بتخوفنا في المبيعات على فكرة . بنعتبره مش صنايعي

.

الشياكة دي ممكن تكون حلوة في مبيعات العقارات . لكن مش
حلوة عندنا في الصناعة خالص

.

لكن بردو في المقابل ما يبقاش بتاع المبيعات عربجي
يعني

دا ممكن ينفع في المواشي . لكن مش عندنا بردو

.

لما نزلنا أنا والعملاء من المصنع ده قلنا . لما ده
بيكلمنا كده واحنا لسه ما دفعناش فلوس . يعني المفروض يكون لطيف معانا لحد
ما يمسك القرشينات

ما بالك بقى لما يحط الفلوس في جيبه . هيعمل معانا إيه
؟!!

.

اظبط نفسك في النص . على ثقافة سوق الصناعة

.

أنا عاوز أشوف تأثير السوق عليك في كلامك . مش في ( طريقة
) كلامك
