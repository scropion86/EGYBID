---
layout: post
title: "ما يطلبه المستثمرون"
date:   2024-04-10T00:00:01+03:00
author: "Mahmoud Marzouk"
category: "مفاهيم مهمّة في البيزنس"
tag: "مفاهيم مهمّة في البيزنس"
---


[<u>\#ما\_يطلبه\_المستثمرون</u>](https://www.facebook.com/hashtag/%D9%85%D8%A7_%D9%8A%D8%B7%D9%84%D8%A8%D9%87_%D8%A7%D9%84%D9%85%D8%B3%D8%AA%D8%AB%D9%85%D8%B1%D9%88%D9%86?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)

\-

في الأزمة اللي احنا فيها دي - لو عاوزين نحلّ من خلال
الصناعة - يا ترى إيه اللي ممكن نعمله للمستثمر المحلّيّ والأجنبيّ عشان نكبّر
الصناعة في مصر

\-

ولاحظ إحنا هنتكلّم هنا عن ( إحتياجات ) - وليس ( رغبات )
المستثمرين

\-

لو هتكلّمني عن رغباتي - فأنا عاوز انام في البيت -
والحكومة تفتح خطّ مباشر بين البنك المركزيّ ورصيدي في البنك تحوّل لي من
خلاله كلّ يوم مليون جنيه - أو مليون دولار لو انا مستثمر أجنبيّ

\-

فاحنا هنتكلّم عن الاحتياجات ( الطلبات المشروعة ) اللي
محتاجها المستثمر

والباقي دا شغله هوّا - اللي بيكسب مقابل قيامه بيه

\-

لكن فيه حاجات هي خارج مجال المستثمر - وداخل مجال
الدولة - ده اللي بنتكلّم عنّه في هذا المقال

\-

[<u>\#أوّلا</u>](https://www.facebook.com/hashtag/%D8%A3%D9%88%D9%91%D9%84%D8%A7?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)
/

\-

[<u>\#احتياجات\_المستثمر\_المحلّي</u>](https://www.facebook.com/hashtag/%D8%A7%D8%AD%D8%AA%D9%8A%D8%A7%D8%AC%D8%A7%D8%AA_%D8%A7%D9%84%D9%85%D8%B3%D8%AA%D8%AB%D9%85%D8%B1_%D8%A7%D9%84%D9%85%D8%AD%D9%84%D9%91%D9%8A?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)
/

\-

\-

[<u>\#أوّلا</u>](https://www.facebook.com/hashtag/%D8%A3%D9%88%D9%91%D9%84%D8%A7?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)
/

\-

[<u>\#توفير\_أرض\_صناعيّة\_مرفّقة\_بتكلفة\_المرافق\_فقط</u>](https://www.facebook.com/hashtag/%D8%AA%D9%88%D9%81%D9%8A%D8%B1_%D8%A3%D8%B1%D8%B6_%D8%B5%D9%86%D8%A7%D8%B9%D9%8A%D9%91%D8%A9_%D9%85%D8%B1%D9%81%D9%91%D9%82%D8%A9_%D8%A8%D8%AA%D9%83%D9%84%D9%81%D8%A9_%D8%A7%D9%84%D9%85%D8%B1%D8%A7%D9%81%D9%82_%D9%81%D9%82%D8%B7?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)

\-

أسعار الأراضي الصناعيّة الغالية اللي بنشوفها دي - دي مش
أسعار الأراضي الصناعيّة - دي فقط مضاربات تجّار الأراضي

\-

يعني المتر بيكون متكلّف على الدولة مثلا كمرافق حوالي 1000
جنيه

تروح تشتريه - تلاقيه ب 5000 جنيه

\-

ليه ؟!

لإنّ فيه حدّ اشتراه من الدولة ب 1000 جنيه - وباعه لحدّ ب
2000

أبو 2000 باعه لحدّ ب 3000

أبو 3000 عارضه ب 5000

\-

طب والحلّ ؟

إحنا نمسك الناس دي نسجنها

\-

ولا هتعرف تسجنهم

هوّا اللي خد الأرض أوّل يدّ من الدولة ده انتا تعرف تشوفه
أصلا - فضلا عن إنّك تسجنه

\-

يعني إيه الحلّ بردو ؟

الحلّ إنّ الدولة تطرح أرض جديدة ب 1000 جنيه

وأرض تالتة ب 1000 جنيه

هتلاقي اللي كانوا واقفين يتخانقوا على المتر ابو 5000 دول
سابوه وراحوا للدولة

\-

ما هو هيدخل ناس عتاولة جداد يشتروا من الدولة
ويتاجروا

حلو - يشتروا - وبعدين

\-

الدولة هتطرح تالت - فالناس هتروح تشتري من الطرح
الجديد

\-

طب ما همّا هيشتروه بردو

لأ خلاص بقى - مش شغلانة هيّا

همّا مش بالحجم اللي يقدروا يجروا ورا الدولة كلّ ما تطرح
أرض يشتروها

فأوتوماتيك هينزل سعر الأرض اللي همّا عارضينها دلوقتي ب
5000 جنيه دي للسعر الطبيعيّ بتاعها

\-

طب ما همّا عمرهم ما هيبيعوها بالسعر ده

لأ هيبيعوا

لإنّهم مش ناويين في يوم من الأيّام يبنوا ويعملوا
صناعة

دول تجّار أراضي فقط - مش صنّاع

\-

طيّب

هل فيه ناس مستعدّة تشتري الأراضي دي كلّها ؟!

أيوه

فيه ناس بتشتري الأراضي أمّ 1000 دي - على سعر 5000
دلوقتي

وفيه طوابير واقفين عاوزين أراضي عشان يبنوا عليها
مصانع

\-

الدولة طرحت 6 مليون متر في العاشر من رمضان من حوالي 5
سنين - تقريبا ال 6 مليون متر دول اتبنى نصّهم حاليا

قصادهم فيه 710 فدّان ( حوالي 3 مليون متر ) - مطروحين
حاليا - والدنيا بادئة تشتغل فيهم مباني بردو

\-

ففكرة إنّك تطرح أرض صناعيّة هي فكرة منطقيّة - مش هتبقى
أراضي مهجورة يعني - لأ - فيه ناس بتشتري وتبني

وبيشتروا ويبنوا دلوقتي على الأسعار المضاعفة دي - فما
بالك لو قدّمت ليهم أسعار عادلة

\-

والحلّ ده مساحته الأفضل هي امتدادات المناطق الصناعيّة -
لإنّك بتطرح الأرض جنب العميل الأفضل ليك - وهو ( صاحب المصنع القديم
)

\-

يعني اللي بيبني في ال 6 مليون حاليا في العاشر همّا أصحاب
مصانع قديمة داخل العاشر نفسها - ومحتاجين توسّعات

فلمّا اتطرحت ال 6 مليون - بقت متنفّس للناس دي

\-

أكتوبر بقى جنبها أكتوبر الجديدة

السادات اتطرحت فيها المنطقة الثامنة

\-

فأفضل عميل هياخد الأرض دي ويبني فيها وينفّذ فعلا هو صاحب
المصنع القديم

لإنّه عنده شغل قائم بالفعل ومحتاج يتوسّع - ومعاه فلوس
يشتري ويبني ويجيب مكن

\-

طب واللي لسّه مش صاحب مصنع خالص - نعمل له إيه ؟!

ما هي دي النقطة التانية

\-

لكن خلّيني أكمّل لك النقطة الأولى

\-

النقطة الأولى تكتمل بتجربة عظيمة جدّا - وهي تحوّل بعض
المقيمين في الخارج من فكرة شراء العقارات السكنيّة بغرض ادّخار فلوسهم
فيها - إلى شراء أرض صناعيّة وبناء مصنع عليها بغرض التأجير حاليا

وبغرض إنّه بعد ما يرجع من الخليج يكون عنده المصنع بتاعه
اللي ممكن يبدأ فيه مشروعه

\-

هل دا خيال ؟!

لأ

دي حقيقة قائمة حاليا في ال 6 مليون بردو - إنّ فيه أصحاب
مصانع كتير هناك همّا ناس شغّالين في الخليج - بنوا المصنع لغرض الإيجار
حاليا - ولغرض إنّهم يشغّلوه بنفسهم لمّا يرجعوا من الخليج

\-

وأنا كنت مع عميل الأسبوع اللي فات بنلفّ في ال 6 مليون وال
710 فدّان للغرض ده

\-

فالعميل ده - اللي هوّا غيّر وجهته من الادّخار في عقار
سكنيّ - للإدّخار في عقار صناعيّ - هو عنصر قويّ جدّا هيساعدك كدولة وانتا بتطرح
قطع الأراضي الجديدة

إنّك هتبقى متطمّن إنّ فيه ناس هتشتري الأرض اللي انتا
هترفّقها دي

\-

ومستعدّين يشتروا بالدولار على فكرة - بسّ بالسعر العادل
طبعا

\-

والبيع يكون بتكلفة المرافق فقط بمعنى

إنتا كدولة رفّقت 6 مليون متر - بتكلفة مثلا 3 مليار
جنيه

ال 6 مليون متر دي فيهم مثلا 3 مليون طرق - و 3 مليون
أراضي ( دول اللي هيتباعوا )

يبقى اقسم ال 3 مليار جنيه - على 3 مليون متر - يبقى المتر
اتكلّف 1000 جنيه مرافق

بيع بالسعر ده فقط - ما تحطّش مكسب للدولة

\-

طب وكده الدولة كسبت إيه ؟!

يا خبر

كسبت إنّ ال 3 مليون دول وهمّا بيتبنوا شغّلوا مقاولين
ومهندسين وعمّال

الناس دي خدت مرتّبات - والشركات دفعت ضرايب

\-

المصنع لمّا اتبني - دفع ضرايب - وشغّل عمّال

\-

المصنع لمّا أنتج - وفّر لك منتج محلّيّ بديل المستورد - فقلّل
عليك الدولارات الخارجة منّك

\-

فالدولة كسبانة في كلّ النقاط دي

\-

يجي لك بقى واحد موظّف في الدولة المسؤول عن بيع الأراضي
الصناعيّة - ويقول لك وأنا كدولة لمّا أكلّف 1000 وابيع ب 1000 أبقى كسبت إيه
؟!

فيقوم قايل السعر 2000

فكلّ ما سبقة ما يحصلش !!

\-

وحتّى لو حصل - وبعت ربع المساحة دي ب 2000 جنيه

فهتبقى الدولة كسبت 1000 جنيه في المتر النهارده - وخسرت
عشرات الآلاف اللي كان المتر ده هيحقّقها كمكاسب للدولة وللشعب
مستقبلا

\-

زيّ ما تكون عندك فرخة بتبيض كلّ يوم بيضة دهب - فتدبحها
عشان تاكلها !!

\-

[<u>\#ثانيا</u>](https://www.facebook.com/hashtag/%D8%AB%D8%A7%D9%86%D9%8A%D8%A7?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)
/

\-

[<u>\#المجمّعات\_الصناعيّة\_الجاهزة</u>](https://www.facebook.com/hashtag/%D8%A7%D9%84%D9%85%D8%AC%D9%85%D9%91%D8%B9%D8%A7%D8%AA_%D8%A7%D9%84%D8%B5%D9%86%D8%A7%D8%B9%D9%8A%D9%91%D8%A9_%D8%A7%D9%84%D8%AC%D8%A7%D9%87%D8%B2%D8%A9?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)

\-

دي تقريبا أكتر تجربة ناجحة عملتها الدولة في مجال الصناعة
من يوم ما انا عرفت الصناعة في مصر

\-

وهي إنّ الدولة جات في كلّ منطقة صناعيّة - وفي كلّ محافظة من
محافظات الصعيد - وعملت مجموعة من الهناجر بمساحات مختلفة ( 300 , 500 ,
700 ) متر تقريبا

وطرحت الهناجر دي للبيع أو الإيجار

\-

التجربة دي تعتبر أحسن اختراع في الصناعة في مصر في ال 10
سنين الأخيرة

\-

ومعظم المجمّعات دي حاليا شغّال

وبعضها كومبليت خلاص ما عادش فيه وحدة فاضية - زيّ مجمّع
الصناعات الغذائيّة في بنها مثلا - أو مجمّع الصناعات المتنوّعة في ميت
غمر

باقي المجمّعات مشغولة حاليا بنسبة كبيرة - ممكن تزيد عن
50 %

\-

الهناجر دي عادة بتعرف بهناجر الجيش - لإنّ اللي بناها كانت
الهيئة الهندسيّة غالبا

\-

وإن كانت بعض المجمّعات في الصعيد ما زالت تشكو من عدم
اكتمال المرافق

\-

وده مطلب مهمّ

لإنّ مجمّعات الصعيد عليها إقبال - لإنّ المناطق الصناعيّة في
الصعيد قليلة - فالمجمّعات هي المتنفّس الأفضل عندهم

\-

لكن بردو المجمّعات دي ما ينفعش تكون بغرض استثماريّ
للدولة

فاكرين المثل بتاع المتر ب 1000 جنيه والمتر ب 2000 جنيه -
وفرق العائد الاقتصاديّ على الدولة

اللي بيحصل في الأراضي - بيحصل في الهناجر

\-

يعني مثلا

الدولة كانت طارحة مجمّع بنها ب 1000 جنيه للمتر في السنة (
إيجار )

يعني إيجار المتر في الشهر كان حوالي 80 جنيه - في الوقت
اللي كان إيجار المتر في الوقت ده حوالي 30 جنيه في أنضف بديل متاح

\-

وقتها قلت الدولة مش هتنجح في تأجير حاجة في المجمّع
ده

قعدنا حوالي سنة - وما حدّش أجّر حاجة

\-

وبعدين نزل سعر تأجير المتر من 1000 جنيه في السنة ل 500
جنيه في السنة

فخلال 6 شهور تقريبا كان المجمّع كلّه اتسكّن !!

\-

وتعدّي عليه دلوقتي حاجة تفرح والله - وتدخله تفرح أكتر -
لإنّ ما فيش فيه وحدة فاضية تقريبا

\-

فاحنا مش بنتكلّم عن بدع حضرتك - دا اقتصاد - عرض وطلب -
قوانينه شغّالة طول ما انتا ملتزم بيها

ولو خالفتها - هيعطّلك - وده قانونه بردو

\-

واحنا مش بنتكلّم عن شعب غير متطلّب للمصانع - بدليل
المجمّعات اللي بقت كومبليت دي - وما زال فيه طلب على مجمّعات أكتر

\-

تطلع لك ناس بقى تقول لك مصر ما فيهاش صناعة - وده شعب مش
بتاع تصنيع - براحتهم

\-

تقدر تشوف مجمّع بنها من الطريق الإقليميّ عادي - هتلاقي كلّ
وحدة متعلّق عليها يافطة باسم المصنع اللي فيها

\-

أنا شخصيّا فيه حوالي 10 دراسات من دراساتي معمولين لمصانع
في المجمّعات دي في مختلف المناطق الصناعيّة في وجه بحريّ - وفي مدن الصعيد -
وبعضهم شغّال حاليا الحمد لله

فاحنا مش بنتكلّم عن خيال - لكن الدولة إعلامها مش مركّز في
نقل الصورة دي

\-

[<u>\#ثالثا</u>](https://www.facebook.com/hashtag/%D8%AB%D8%A7%D9%84%D8%AB%D8%A7?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)
/

\-

[<u>\#التعليم\_والتأهيل\_الفنّيّ</u>](https://www.facebook.com/hashtag/%D8%A7%D9%84%D8%AA%D8%B9%D9%84%D9%8A%D9%85_%D9%88%D8%A7%D9%84%D8%AA%D8%A3%D9%87%D9%8A%D9%84_%D8%A7%D9%84%D9%81%D9%86%D9%91%D9%8A%D9%91?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)

\-

ودي نقطة خارج مسؤوليّة المستثمر - وإن كان المستثمر بيضطرّ
أحيانا يتعامل معاها بنفسه من خلال تدريب العمّال

\-

وبعضهم سلك طريق مدارس التلمذة الصناعيّة - لكن دي ما
بتنفعش غير للمصانع الكبيرة اللي محتاجة سنويّا 30 ل 50 عامل جداد
مثلا

فبتعمل تلمذة صناعيّة ( كإنّها مدرسة تعليم صناعيّ داخل
المصنع )

ياخد مثلا 100 طالب من مدرسة صناعيّة - يدرّبهم على شغل
مصنعه - وكلّ دفعة تتخرّج ياخد منها أفضل 30 مثلا يلحقهم بمصنعه - والباقي
يطلقهم في السوق يشتغلوا في مصانع أخرى

\-

لكن نرجع نقول ده مش دور المصنع - دا دول الدولة

\-

ودا التعليم - أمّال إيه هوّا التأهيل ؟

\-

التأهيل هو تأهيل الخرّيجين نفسهم بغضّ النظر دراساتهم
السابقة كانت إيه

\-

وفيه مفهوم اجتماعيّ محتاج يتظبّط أصلا - وهو مفهوم (
التعليم من أجل التعليم )

\-

لو سألت كلّ طلبة الجامعة حاليا سؤال بسيط بيقول ( هل انتا
هتشتغل بشهادتك )

90 % منهم هيقولوا لك لأ

طيّب ومكمّل ليه - وبتضيّع 4 سنين من عمرك ليه ؟!

مش عارف

\-

يبقى طالما الموضوع كده - يبقى نكتفي بالتعليم الأساسيّ -
ونلحقه بتعليم فنّيّ - وندخل على سوق العمل على طول

أو لو عاوز تسافر - سافر من دلوقتي - ليه تأجّل الموضوع 4
سنين ؟!!

\-

للأسف دا نتيجة صناعة صورة ذهنيّة خاطئة عند الناس من خلال
التليفزيون

\-

الأفلام اللي كانت بتتناول الصنايعيّ اللي رايح يتجوّز
الدكتورة - ويبني على ده مأساة

فيترسّخ في عقل الشابّ إنّه لازم يكمّل تعليمه - عشان ما يبقاش
نموذج العريس اللي في الفيلم ده ويبقى مرفوض اجتماعيّا !!

\-

مع إنّه في النهاية مش هيتجوّز دكتورة بردو - بسّ لازم يكمّل
تعليمه وخلاص

تعليم من أجل التعليم

\-

وبعدين نكتشف إنّنا ضيّعنا 4 سنين من عمر الشابّ

وبعدين نكتشف إنّنا محتاجينه يبقى فنّيّ في مصنع - فنلاقيه
غير مؤهّل

فييجي العبد لله يقول لك طب ما تعملوا لهم برامج تأهيل -
أو سندوتشات فول بالقشطة !!

هوّا احنا بنلفّ حوالين نفسنا ؟!

\-

[<u>\#رابعا</u>](https://www.facebook.com/hashtag/%D8%B1%D8%A7%D8%A8%D8%B9%D8%A7?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)
/

\-

[<u>\#تنظيم\_جمعيّات\_الاستيراد\_والتصدير</u>](https://www.facebook.com/hashtag/%D8%AA%D9%86%D8%B8%D9%8A%D9%85_%D8%AC%D9%85%D8%B9%D9%8A%D9%91%D8%A7%D8%AA_%D8%A7%D9%84%D8%A7%D8%B3%D8%AA%D9%8A%D8%B1%D8%A7%D8%AF_%D9%88%D8%A7%D9%84%D8%AA%D8%B5%D8%AF%D9%8A%D8%B1?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)

\-

أكيد عدّت عليك تجربة مدينة الأثاث بدمياط - وأكيد بتزعل
وانتا معدّي عليها وانتا رايح بورسعيد وانتا شايفها مش شغّالة بطاقتها
الكاملة - ولا بربع طاقتها حتّى

\-

وأكيد انتا دلوقتي بتقول إنّ انا كنت باكدب عليك في النقطة
( ثانيا ) - لمّا قلت لك إنّ فكرة المجمّعات الصناعيّة هيّا تالت أفضل اختراع
عرفتة البشريّة بعد الستّات وكبدة الفلّاح

\-

لا يا فندم - أبسوليوتلي - أنا ما كنتش باكدب عليك في
النقطة ثانيا

\-

طب وإيه سرّ مدينة الأثاث بدمياط ؟!

\-

سرّ مدينة الأثاث بدمياط - إنّ مش ده اللي كانوا محتاجينه
صنّاع الأثاث بدمياط

إنتا عملت زيّ اللي شاف طفل رضيع جعان - فجبت له كيلو مشكّل
كباب وكفتة

وبعدين مستغرب إنّه ليه ما بياكلش !!

\-

صناعة الأثاث في دمياط هي صناعة مدينة - ممكن تسمّيها (
المدينة المنتجة )

ودا نموذج من النماذج الصناعيّة بتكون فيه المنطقة ككلّ قدرت
توصل لشكل من النضوج إنّها بتوزّع صناعة ما على نفسها - فبعض أهلها يتخصّصوا
في مرحلة من مراحل الصناعة دي - وبعضهم الآخر يتخصّص في مراحل أخرى

فيكون المنتج النهائيّ هو منتج المدينة ككلّ

\-

لمّا حضرتك بتعمل منطقة صناعيّة - فده معناه إنّك محتاج مصنع
يعمل المراحل كلّها - ودي مش طبيعة دمياط !!

\-

دمياط مش الشائع فيها نموذج المصنع الكبير اللي بيعمل
صناعة الأثاث من الألف للياء

النموذج ده موجود - لكنه مش الشائع

لو كان النموذج ده هو الشائع - كانت مدينة الأثاث بدمياط
هتبقى كومبليت خلال 6 شهور

لإنّ كلّ صاحب مصنع أثاث كبير هيروح ياخد مساحة كبيرة يتوسّع
فيها

\-

أنا شخصيّا كنت بصدد إعداد دراسة لشركة أثاث كبيرة في
دمياط - عشان تاخد صفّ ورش كامل في مدينة الأثاث بدمياط ( حوالي 20 ورشة جنب
بعض بمساحة 2000 متر )

والاه !!

\-

الدولة كانت متخيّلة إنّ كلّ صاحب ورشة صغيّرة في دمياط -
هيروح ياخد ورشة من دول ( حوالي 100 متر )

بينما اللي راح لهم هو صاحب مصنع كبير عاوز ال 20 ورشة
يفتحهم على بعض !!

\-

عرفت قصدي إيه بإنّ نموذج مجمّع الأثاث ده كان عميله
المستهدف المفروض يكون أصحاب المصانع الكبيرة - مش أصحاب الورش
الصغيرة

\-

فانتا عملت نموذج لتطوير الصناعة في دمياط - من غير ما
تدرس طبيعة الصناعة دي إيه أصلا !!

\-

الشائع في دمياط إنّ كلّ أسرة هتلاقيها شغّالة في بند صغيّر
جدّا من بنود صناعة الأثاث

اللي أويمجي واللي قوشرجي

\-

وهمّا قادرين بشكل اجتماعيّ يلضّموا حلقات السلسلة دي في
بعضها

الشكل الاجتماعيّ ده حصل على مدار عشرات السنين

\-

فتيجي انتا تقول لهم تعالوا نفركش الشكل الاجتماعيّ ده !!
مش هيحصل

\-

أنا مش هروح مدينة الأثاث - وابقى محتاج لورشة تانية كانت
في الشارع اللي ورايا في دمياط - وأدوّر عليها دلوقتي ما الاقيهاش

أعمل إيه يعني ؟! أشحن الشغل على دمياط - وأرجع اشحنه على
مدينة الأثاث ؟!!

\-

طيّب دمياط كانت محتاجة إيه ؟!

مش دمياط لوحدها - ولكن الصناعة المصريّة كلّها محتاجة البند
ده

وهو بند جمعيّات الاستيراد والتصدير

\-

يعني إيه

يعني أنا في دمياط عاوز خشب رخيص - وعاوز أصدّر
منتجي

لكن أنا واحد راس مالي كلّه 200 ولّا 300 ألف جنيه

لا اقدر استورد خشب - ولا اقدر اروح آخد جناح في معرض أثاث
عالميّ عشان اعرض منتجي للتصدير

\-

وهوّا ده اللي هتعمله جمعيّة المستوردين أو المصدّرين

\-

هنتجمّع احنا 100 مصنع صغيّر مع بعض - ونعمل جمعيّة
مستوردين - ونستورد كلّنا الخشب مع بعض - ونوزّعه علينا لمّا يوصل

\-

وهنتجمّع كلّنا مع بعض -ونعمل جمعيّة مصدّرين - ونحجز جناح
كبير في معرض أثاث عالميّ - ولمّا تيجي طلبات التصدير - هتشغّلنا كلّنا

\-

فتفضل المدينة الصناعيّة الاجتماعيّة دي شغّالة بنفس النظام
الأورجانيك اللي اتكوّن فيها على مدار عشرات السنين - واتحلّت مشكلتهم في
توفير الخام رخيص - وتصدير المنتج

\-

دور الدولة هنا هو تنظيم عمل الجمعيّات دي - بحيث ما نبدأش
تمام - وحلوة البدايات - وكلّهم بيقولوا كده ف الأوّل - وبعدين نقع في بعض
وندخل في شغل مصالح خاصّة وتخوين

\-

[<u>\#خامسا</u>](https://www.facebook.com/hashtag/%D8%AE%D8%A7%D9%85%D8%B3%D8%A7?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)
/

\-

[<u>\#توفير\_أمّ\_الدولار</u>](https://www.facebook.com/hashtag/%D8%AA%D9%88%D9%81%D9%8A%D8%B1_%D8%A3%D9%85%D9%91_%D8%A7%D9%84%D8%AF%D9%88%D9%84%D8%A7%D8%B1?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)

\-

المصنّع اللي بيقول لك عاوز 1 دولار - وانتا بتبصّ له بقرف -
وبتعتبره عبء عليك - المفروض حضرتك تعطيه الدولار وعليه بوسة حضرتك

\-

لإنّ البديل بتاعه هو مستورد بيقول لك هات 3 دولار

\-

المنتج الفلاني خامته أو مدخلاته بدولار - عمالته بدولار -
ومكسبه دولار

فلو طلبته من الصين منتج نهائيّ - هتدفع فيه 3 دولار

\-

أنا بقول لك هات دولار واحد اجيب بيه الخامة أو مستلزمات
الإنتاج

وأنا هادفع للعمّال المصريّين هنا الدولار التاني - وأكسب
الدولار التالت

\-

يعني أنا وانا باخد منّك دولار - عمليّا - أنا بوفّر لك 2
دولار

فانتا المفروض تعطيني الدولار - وتقول لي اتفضّل يا محمود
بيه - وتشكرني - وأنا أقول لك العفو يا إبني

\-

نيجي بقى لـ
[<u>\#ما\_يطلبه\_المستثمر\_الأجنبيّ</u>](https://www.facebook.com/hashtag/%D9%85%D8%A7_%D9%8A%D8%B7%D9%84%D8%A8%D9%87_%D8%A7%D9%84%D9%85%D8%B3%D8%AA%D8%AB%D9%85%D8%B1_%D8%A7%D9%84%D8%A3%D8%AC%D9%86%D8%A8%D9%8A%D9%91?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)

\-

الحقيقة إنّ معظم الناس بتكون متخيّلة إنّ طلبات المستثمر
الأجنبيّ هي طلبات فنّيّة

لكن الحقيقة هي العكس تماما

الطلبات الفنّيّة هي آخر ما يحتاجه المستثمر الأجنبيّ

\-

وأنا اتعاملت مع أكتر من مستثمر أجنبيّ ( عرب ) - وعارف همّا
بيكونوا جايّين يسألوا عن إيه

\-

همّا مش جايّين يسألوا عن نقاط فنّيّة ( أرض - كهرباء -
إلخّ )

ولا مشغولين بفنّيّات صناعتهم - لإنّه ببساطة اللي جاي يعمل
مصنع عندك في مصر - هو أساسا عنده مصنع في بلده

\-

ولّا هوّا الخواجة صحي من النوم ما يعرفش حاجة عن الصناعة -
فأوّل ما قرّر يعمل مصنع - قال هيعمله في مصر ؟!

دا ندر يعني - ولّا وصيّة أبوه ليه قبل ما يموت

\-

وغالبا كمان هوّا مش جاي مستهدف السوق المصريّ

\-

بتسمع كتير جملة ( مصر سوق كبير - 100 مليون مستهلك
)

الحقيقة إنّ الجملة دي صحيحة للمصنّع المصريّ - هوّا بيكون
شايف المصريّين 100 مليون مستهلك

\-

لكن المستثمر الأجنبيّ مش بيسأل عن عدد سكّان الدولة اللي
هوّا هيبيع لها - ولكن بيسأل عن ( حجم استهلاك )
السكّان دول

فمكن جدّا دولة عدد سكّانها 10 مليون - يكون استهلاكها أكتر
من دولة عدد سكّانها 100 مليون

\-

عملت دراسة لمصنع بطّاريّات في دولة عربيّة - عدد سكّانها لا
يقارن بعدد سكّان مصر - لكن استهلاكها في البطّاريّات عالي جدّا !!

لمّا سألت ليه - قالوا لي لإنّ الطبيعيّ في بلدنا هو السيّارات
الملّاكي

\-

مصر فيها موكروباصات - لكن فيه دول ما فيش فيها حلّ غير إنّك
يكون عندك عربيتك الملّاكي - فكلّ أسرة فيها عندها سيّارة واحدة على
الأقلّ

\-

استهلاك دولة صغيّرة متقدّمة للملابس هيكون أكبر من استهلاك
100 مليون مواطن للملابس

لإنّ الناس في الدولة المتقدّمة دي بيرموا الهدوم وهيّا يا
دوب 10 % استهلاك

بينما هنا الهدوم بتتوارثها الأجيال

\-

ومش بسّ حجم الاستهلاك هوّا المهمّ - ولكن قيمة الاستهلاك
كمان مهمّة

يعني ممكن مصر والسعوديّة مثلا يكونوا بيستهلكوا سجاجيد زيّ
بعض - لكن ثمن السجّادة في السعوديّة يكون أكبر من ثمنها في مصر

\-

فالمستثمر الأجنبيّ ده مش جاي لك عشان دايب في جمال مصر
يعني

هوّا جاي عشان موقعك الجغرافيّ - وتوافر عمالة رخيصة

بسّ

\-

وممكن يضاف عليها توافر خامات محلّيّة هوّا محتاجها في
صناعته

زيّ توافر الرمال اللازمة لصناعة الألياف الضوئيّة مثلا -
وده اللي خلّى الصين تعمل عندنا مصنع من أكبر مصانع الألياف الضوئيّة في
العالم

\-

طيّب - المستثمر الأجنبي ده طلباته إيه ؟!

الناس دي طلباتهم كالتالي

\-

[<u>\#أوّلا</u>](https://www.facebook.com/hashtag/%D8%A3%D9%88%D9%91%D9%84%D8%A7?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)
/

\-

[<u>\#نظام\_قانونيّ\_واضح\_ودائم</u>](https://www.facebook.com/hashtag/%D9%86%D8%B8%D8%A7%D9%85_%D9%82%D8%A7%D9%86%D9%88%D9%86%D9%8A%D9%91_%D9%88%D8%A7%D8%B6%D8%AD_%D9%88%D8%AF%D8%A7%D8%A6%D9%85?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)

\-

أوّل حاجة بيسأل عنها المستثمر الأجنبيّ هي -
القوانين

\-

أسئلة زيّ

هل أقدر أعمل شركة لوحدي - ولّا لازم يكون معايا مستثمر
مصريّ ؟

هل أقدر أشتري أرض ؟

قوانين الضرايب عندكوا إيه ؟

\-

فوضوح الإجابات دي مهمّ جدّا

\-

الأهمّ من وضوح الإجابات دي هو ( إنّها تكون إجابات
دائمة )

\-

يعني

يا فرختي لمّا تعطيني إجابات مثاليّة - وبعدين آجي السنة
الجايّة تقول لي تصدّق إنّنا غيّرنا القانون

لا يا فندم

إعطيني قانون دائم

\-

هوّا فيه خاجة في الدنيا دايمة يا خواجة ؟!

آه - تبقوا انتوا عاوزين تليّفوني - عاوزين تدخّلوني
المصيدة - وبعد كده تبيعوا وتشتروا فيّا

\-

حطّ نفسك مكان المستثمر الأجنبيّ - هتلاقي التفكير ده هوّا
أوّل تفكير هيجي لك

\-

لكن إحنا بنتعامل مع المستثمر الأجنبيّ إنّه مش كفاية هنتعطّف
عليك ونمنحك الشرف السامي إنّنا نقبلك معانا هنا

القنعرة بتاعة ال 7000 سنة حضارة اللي جايبانا ورا
دي

\-

[<u>\#ثانيا</u>](https://www.facebook.com/hashtag/%D8%AB%D8%A7%D9%86%D9%8A%D8%A7?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)
/

\-

[<u>\#نظام\_مالي\_مستقرّ</u>](https://www.facebook.com/hashtag/%D9%86%D8%B8%D8%A7%D9%85_%D9%85%D8%A7%D9%84%D9%8A_%D9%85%D8%B3%D8%AA%D9%82%D8%B1%D9%91?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)

\-

من النكت اللي بنسمعها - يقول لك - دا المستثمر الأجنبيّ
هييجي يستثمر عندنا - ويحوّل أرباحه برّا !!

لا يا شيخ - طب إيه رأيك يحوّلها جوّا ؟!

\-

إنتوا مجانين ؟!

أمّال هوّا هيحوّل أرباحه فين ؟!

\-

الناس متخيّلة إنّ الراجل ده كسب الفلوس دي عندنا - تبقى
الفلوس دي بتاعتنا !!

\-

يعني ييجي يشتغل ويكسب - ويحوّل أرباحه برّا

طب واحنا استفدنا إيه ؟!

\-

استفدنا إنّه شغّل عمّال مصريّين - بسّ - مش أكتر

\-

أو اقول لك - وأكتر

ما هو اشترى ( أو دفع حقّ انتفاع لـ ) أرض

وبنى مصنع - فدفع فلوس لشركة المقاولات

ودفع ضرايب

وعاش في مصر - فبقى مستهلك - بيدفع فلوس بتجري في شرايين
الاقتصاد المصريّ

ورفع كفاءة العمّال المصريّين

\-

ووفّر لك بدل ما كنت بتطلّع دولار عشان تستورد منتج ب 3
دولار - هوّا جاب الخام من برّا بدولار - صنّعه هنا - وباع للشعب - يبقى وفّر
لك 2 دولار كانوا بيطلعوا من جيبك للخارج

\-

أنا سمعت الجملة دي قبل كده

لأ - إنتا قرأتها واحنا بنتكلّم عن المستثمر المصريّ

\-

بسّ المستثمر المصريّ أجدع من المستثمر الأجنبيّ

ليه ؟!

هقول لك

\-

المستثمر المصريّ حوّل دولار للخارج اشترى بيه خامات - ودفع
دولار للعمّال - وخد دولار لنفسه هيصرفه في السوق المحلّيّ هنا

لكن المستثمر الأجنبيّ دفع دولار مرتّبات لعمّال
مصريّين

وهوّا كسب دولار - بتاعه هوّا - فهيحوّله لبرّا

\-

يبقى المستثمر المصريّ كسّبني 2 دولار - والأجنبيّ كسّبني
دولار واحد

وفي كلّ مكسب

\-

تيجي انتا بقى تقول للمستثمر الأجنبيّ - لأ معلشّ هنزهّقك
وانتا بتطلّع الدولار

يبقى يفتح الله

\-

أو ( وركككز في دي )

\-

تقول له هتيجي بمليون دولار السنة دي - تحوّله مثلا ل 30
مليون جنيه - وتكسب على مدار السنة مثلا 200 ألف دولار

\-

تشتغل سنة - وتقرّر تمشي لأيّ سبب - فتيجي تبيع مشروعك -
تبيعه ب 50 مليون جنيه

تحوّل ال 50 مليون جنيه - تلاقيهم جايبين لك 600 ألف
دولار

\-

يبقى انتا دخلت أوّل السنة بمليون دولار - طلعت آخر السنة ب
800 ألف دولار

مش هييجي يا فندم

إظبط عملتك الأوّل وبعدين نتكلّم

\-

[<u>\#ثالثا</u>](https://www.facebook.com/hashtag/%D8%AB%D8%A7%D9%84%D8%AB%D8%A7?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)
/

\-

[<u>\#ما\_احتاجه\_المستثمر\_المحلّيّ</u>](https://www.facebook.com/hashtag/%D9%85%D8%A7_%D8%A7%D8%AD%D8%AA%D8%A7%D8%AC%D9%87_%D8%A7%D9%84%D9%85%D8%B3%D8%AA%D8%AB%D9%85%D8%B1_%D8%A7%D9%84%D9%85%D8%AD%D9%84%D9%91%D9%8A%D9%91?__eep__=6&__cft__%5b0%5d=AZWmkt4n1G_N0gsFD9PXCR-t8kbJt5RaWx4rudScZN3AbxAyylzXyxdt0AGeuSgJhWAeJZZObYf8IVte9UA75Gj33bJXINqL4TJSrVfoSe9r7_nxdAsqHPfB5hHpmWDYll6F_ooaPVVko6fo6cyr-PBi8uM8XEOqK3uQ9vLIdvup4a5EOjroCo4KKAm8k6oxHGg&__tn__=*NK-R)

\-

المستثمر الأجنبيّ بعد ما تظبط له القوانين - والعملة -
هيبقى محتاج اللي كان محتاجه المستثمر المصريّ

هيبقى محتاج أرض صناعيّة - أو مصانع جاهزة

محتاج عمالة مدرّبة

أمّال هوّا هيشتغل ازّاي ؟!

\-

أخيرا

فيه طلبات كتير للمستثمرين تندرج تحت باب المرقعة
الاقتصاديّة

ودي مش واجب الدولة تخضع ليها

\-

طلبات زيّ مثلا /

\-

1 - توفير الأرض ببلاش

\-

لأ - مش ببلاش قوي يعني - خدها بتكلفة المرافق - وخدها على
أقساط

\-

2 - توفير تمويل

\-

ولمّا انتا ماعاكاش فلوس - عاوز تعمل بيه ليه ؟!

\-

3 - إلغاء اشتراطات التصنيع

\-

فيه ناس تقول لك بيلزموني بطفّايات - بيلزموني بفلاتر
هواء - بيلزموني أصرف على الصرف الصناعيّ

كإنّنا بنلزمه بحاجات عيب ولّا حرام !!

\-

حضرتك لازم تلتزم بالكلام ده - دي مش رخامة منّنا - دي
اشتراطات صناعة

ولّا انتا عشان تعمل لي صناعة تقوم مسمّم لي الناس - ولّا
تعرّضهم للخطر !!

\-

وهيّا الطفّايات اللي منعتك من الشغل والربح ؟!!

كنت هتكسب مليون جنيه في اليوم يعني - وجات الطفّايات خلّتك
تخسر ؟!

\-

ولو انتا مشكلتك هيّا دي - يبقى بناقص حضرتك أصلا - ولا
عاوزين صناعة من وشّك

\-

دي حاجة عاملة زيّ ما تقول لابنك ذاكر يا حبيبي - فيقول لك
طب والله ما انا واكل

هوّا انا المفروض أشوفك مقموص - أقوم أقول لك ما تذاكرش
يعني

لأ هتذاكر ورجلك فوق رقابتك - وهتاكل بردو

\-

فالبعض يأخذ مسألة طلبات المستثمرين لما هو أبعد من
الطلبات الواقعيّة المنطقيّة

بيظيط في الظيطة يعني - واهو فرح جنب طهور

\-

لكن احنا في المقال ده كنّا بنتكلّم عن الطلبات المنطقيّة
العادلة المستحقّة بالفعل للمستثمر المصريّ أو الأجنبيّ
