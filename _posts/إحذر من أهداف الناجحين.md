---
layout: post
title: "إحذر من أهداف الناجحين.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVSPNWosZhei2UM63ddXJ1k2yiUJhEZsePwciwrzLiLQtqRKx_IAOHsScSFCiZsZx-gQZIev58qkHWN5H32q3TdL0-1vs39TE55e-yrOp9FuS7ChJcmWHTsFvaoElmS8-JK4fJdLqSpcMNyQ35SOlO3MFsqLzuYUzC6BoefQtRB7dg6OucBvId_CSOMjqwAd2madKn_szICBBWFWAn9B1wB&__tn__=*NK-R)

\-

[<u>\#إحذر_من_أهداف_الناجحين</u>](https://www.facebook.com/hashtag/%D8%A5%D8%AD%D8%B0%D8%B1_%D9%85%D9%86_%D8%A3%D9%87%D8%AF%D8%A7%D9%81_%D8%A7%D9%84%D9%86%D8%A7%D8%AC%D8%AD%D9%8A%D9%86?__eep__=6&__cft__%5b0%5d=AZVSPNWosZhei2UM63ddXJ1k2yiUJhEZsePwciwrzLiLQtqRKx_IAOHsScSFCiZsZx-gQZIev58qkHWN5H32q3TdL0-1vs39TE55e-yrOp9FuS7ChJcmWHTsFvaoElmS8-JK4fJdLqSpcMNyQ35SOlO3MFsqLzuYUzC6BoefQtRB7dg6OucBvId_CSOMjqwAd2madKn_szICBBWFWAn9B1wB&__tn__=*NK-R)

\-

حضرتك معاك بذور قمح - عاوز تزرعها

\-

قابلك واحد كان زارع قمح السنة اللي فاتت - وشايل شوال فيه
بذور قمح

\-

قلت له رايح فين بالشوال ده - قال لك رايح اطحنه عشان اعمل
دقيق عشان نخبز

\-

قمت رحت حضرتك طحنت القمح بتاعك !!!

\-

دا اللي هيحصل لك لو ربطت أهدافك بأهداف الناجحين اللي
وصلوا خلاص وعدّوا البرّ التاني

\-

تسمع لقاء تليفزيونيّ لواحد نجح وعمل ملايين
ومليارات

فيسألوه - إيه طموحك في الحياة

فيقول لهم - نفسي أعلّم الناس

أنا بقيت باصطاد سمك كتير - صيد السمك بيخلّيني أفكّر
أحسن

أنا بنام 3 ساعات في اليوم

\-

الراجل دا صادق - صادق جدّا - في كلامه عن نفسه

لكنّه كاذب جدّا في نصيحته

\-

هوّا نفسه يعلّم الناس عشان هوّا دلوقتي عنده مصنع فيه 3000
عامل مزهّقينه - فبقى شايف إنّ الحلّ إنّه يعمل مدرسة تلمذة صناعيّة - تطلّع كلّ
سنة 300 خرّيج - ياخد 100 منهم لمصنعه - أفضل 100 - ويفتخر إنّه أمدّ السوق
المصريّ ب 200 عامل متعلّمين صحّ

\-

هوّا بقى بيصطاد لإنّ نظام شركته كلّه بقى على صفحة واحدة على
التابلت بتاعه - بيدخل يشوف المليارات وصلت فين دلوقتي - ويكمّل صيد

\-

هوّا بقى بينام 3 ساعات في اليوم - لإنّ دي طبيعة في الجسم
البشريّ لمّا بيكبر - إنّه بينام أقلّ

\-

فحضرتك محتاج في مرحلتك الحالية إنّك تنتقي العمّال
الشاطرين - مش الطلبة اللي هتعلّمهم

\-

حضرتك عندك شركة محتاجة سنين عشان يتعمل لها نظام - فما
تسيبش النظام ده يضرب يقلب - وتروح تصطاد

\-

حضرتك جسمك حاليا محتاج ينام 8 ساعات

\-

فما تربطش أهدافك بأهداف الناجحين

إنجح - واوصل للمرحلة اللي قبلهم بالظبط - في المرحلة دي -
بصّ على أهدافهم

\-

واقرأ عن هرم ماسلو للاحتياجات
