---
layout: post
title: "لا تبني بيزنس بناءا على مشكلة مؤقّتة.md"
date:   2024-07-21T00:00:01+03:00
author: "Mahmoud"
category: "5 - إدارة الشركات"
---
الناس اللي بتفكّر ((( تبدأ ))) بيزنس حاليا

مبني علي موضوع فيروس كورونا

أنا بشبّههم بواحد قرّر يشتري عربيّة

في الوقت ده كان الطريق بينه وبين شغله مكسّر
وبيرصفوه

فقرّر يشتري عربيّة جيب عشان تكون مناسبة للطريق ده

هوّا اشتري العربيّة من هنا

والطريق اكتمل رصفه من هنا

ويبقي صاحبنا ده بني قراره علي وهم

\-

فبقول لحضرتك بلاش ((( تبني ))) البيزنس بتاعك علي
كورونا

\-

ممكن يكون عندك بيزنس شغّال وتفكّر تستفيد بالأزمة

استفيد منها في عنصر الحجم مش السعر

\-

يعني مثلا عندك مصنع حقن ونفخ بلاستيك

فهتجيلك طلبيّات كتير علي البخّاخات مثلا

استفيد من زيادة حجم الطلبيّات - مش من رفع سعرها

\-

ولو ضميرك حيّ شويّة قلّل السعر كمان ولك الأجر
والثواب

وبردو لك المكسب

لأنّ حجم الطلبيّات هيزيد

في ظلّ إنّ المنافسين بتوعك بيزوّدوا السعر وإنتا
بتقلّله

\-

فبلاش تبني فكرة الاستثمار علي حاجة طارئة

الحصول علي فكرة الاستثمار ده له قواعد وأصول

مش حاجة كده بتحلم بيها تقوم تنفّذها

\-

الأجمل بقي هوّا إنّك ابتدي فكّر من دلوقتي

في يا تري مشاكل إيه ممكن تحصل بعدين

وتقدر تتعامل معاها إزّاي

\-

أن تكون مستعدّا للفرصة وإن لم تأت

خير من أن تأتي الفرصة وأنت غير مستعدّ
