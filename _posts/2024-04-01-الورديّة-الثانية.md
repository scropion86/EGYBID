---
layout: post
title: "الورديّة الثانية"
date:   2024-04-10T00:00:01+03:00
author: "mahmoud"
category: "إدارة الشركات"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVb1VkHjv_wne8fBd8YuDXhYruLiMhX34D08Pq27YmDQ13m9N759-g8RvErFy1_6VHtFj-p4vlphtxjv7RedXDPOX4eUSYsH8HnO0Rxeca7tYJvdlVU3qf4ZQ1rnrFTeCXBLZfbHi0Nu_QtfRTN7QCh&__tn__=*NK-R)




إزّاي تعمل ورديّة تانية ؟!




لو عندك 8 عمّال في المصنع - وعاوز تزوّد ورديّة - فما ينفعش
تقوم عامل ورديّة كده من اللا شيء - وتجيب عمّال يشتغلوا بالليل كده
وخلاص

لإنّ العمّال بتوع الورديّة التانية هيكونوا جداد ومش هيعرفوا
يظبطوا العمل من أوّل يوم




ولا ينفع تاخد اتنين تلاتة من ورديّة الصبح وتشغّلهم مع
ورديّة بالليل عشان يعلّموهم - مش هيقدروا - لإنّ ما ينفعش 2 يعلّموا 8 - زائد
إنّك هتعمل عجز في ورديّة الصبح




طيّب الحلّ إيه ؟!




الحلّ إنّك تزوّد 2 عمّال على ورديّة الصبح - لحدّ ما
يتعلّموا

وبعدين تزوّد 2 كمان - كده بقوا 12 عامل - لحدّ ما ال 12
يتعلّموا من بعض




وبعدين تزوّد ساعات العمل من 8 ل 10 ساعات

وبعدين من 10 ل 12 ساعة




كده عندك 12 عامل بيشتغلوا 12 ساعة




بعد كده اقسمهم 6 عمّال في ورديّة 8 ساعات

و 6 في ورديّة تانية 8 ساعات




وبعدين زوّد 2 عمّال على كلّ ورديّة

.

والحكمة في زيادة ساعات العمل بشكل تدريجي هي إنك محتاج
تعمل كيرف لزيادة حجم إنتاجك بحيث مبيعاتك تستوعبه

.

يعني لو ضاعفت إنتاجك مرة واحدة مش هتعرف تبيعه

.

زائد إنك بتعمل مساحة وقت طويلة بين النهار والليل

عندك وردية واحدة من ٨ صباحا ل ٨ مساءا . فلما تيجي تقسمهم
ورديتين . هتلاقي عمال حابين يشتغلوا في وردية الليل
