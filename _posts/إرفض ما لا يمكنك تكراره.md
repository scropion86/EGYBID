---
layout: post
title: "إرفض ما لا يمكنك تكراره.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVgmeunUZL-Dwyrmo_K4ZFu3eQJ0L3CWPCGoWhfyA7YQI_xleQV55Ek9me-k-eDLtmGeUTkO7dmRWuNMuDOD6IVqD5CRvF4rfhaLpxF5nwozQ3PLJp4s0o-88VHe2-iZnnbn3freF7CffA5l4p97NM81YuKiyL1kPdLdPiW5jevfBLI0HzOMQ4dq3fpELoVBfPxBaIuQdSbdpaCXefy0060&__tn__=*NK-R)

\-

لو كنت هترفض حاجة ما مستقبلا - ما تقبلهاش دلوقتي
!!

\-

لو حدّ طلب منّك حاجة - وانتا تقدر تعملها له مرّة واحدة - ما
تعملهالوش

\-

لإنّه لو طلبها تاني - مش هتقدر تقول له لأ

ولو قلت له لأ - هتبقى المرّة الأولى اللي عملت فيها الحاجة
دي دليل على إنّك تقدر تعملها - طاب مش هتعملها المرّة دي ليه

\-

لو مديرك طلب منّك شغل زيادة - وانتا تقدر تعمله لمدّة أسبوع
مثلا - مش أكتر من كده - إرفض دلوقتي

\-

لو قبلت دلوقتي - وجيت بعد أسبوع ما بقيتش قادر تعمل الشغل
ده - هيتقال لك ( ما انتا قدرت تعمله الأسبوع اللي فات - وقدرت تنظّم وقتك
بين شغلك الأساسيّ والمهمّة الإضافيّة دي )

\-

إنتا بتبقى متوقّع إنّ المرّة الأولى ردّ فعلها إنّ الطرف الآخر
هيعتبرها جميلة منّك - وهيقول لنفسه ( إن كان حبيبك عسل ما تلحسوش
كلّه )

\-

لكن !!

الحقيقة إنّ المرّة الأولى بتكون معناها إنّك تقدر تعمل
الحاجة دي - يبقى لو ما عملتهاش بعد كده - تبقى انتا استغلاليّ ومتكبّر
طبعا - ومادّيّ - وما بتقدّرش المعروف - وما تعرفش صلة الرحم

\-

إنتا مش ابن الشركة يالا - إحنا لقيناك مرمي جنب مكتب
العمل - خدناك وربّيناك وكبّرناك لحدّ ما عملناك بني آدم - مش إبن آدم واحد -
إحنا عملناك ( بني ) آدم كلّهم

\-

الرفض في المرّة الأولى تقدر تقول فيه إنّك ما تقدرش تعمل
الحاجة الفلانيّة

لكن المرّة التانية مش هتقدر تقول فيه كده

\-

قال المثقّب العبديّ

لا تقولنّ إذا ما لم ترد - أن تتمّ الوعد في شيء نعم

حسن قول نعم من بعد لا - وقبيح قول لا بعد نعم

إنّ لا بعد نعم فاحشة - فبلا فابدأ إذا خفت الندم
