---
layout: post
title: "الخلاف في الرأي"
date:   2024-04-10T00:00:01+03:00
author: "mahmoud"
category: "مفاهيم حياتيه"
tag: "الحقيقة مطلقة"
---


لما تقول لواحد  
ده رايي لو سمحت  
وانا باحترم رايك بس مش مقتنع بيه  
علي امل انه يقولك  
وانا باحترم رايك بردو  
ده حقك طبعا  
والخلاف في الراي لا يفسد للود قضية  
والكلام الفاضي ده  
عشان ترتاح من الصداع اللي عاملهولك في دماغك  
تلاقي اليومين دول باه رد جديد نوفي  
يقولك ما انا بحترم رايك اه  
بس لما يكون صح  
احيه  
وهوا انتا لما تباه شايف رايي صح هتناقشني ليه
اساسا  
امال احنا بنهري في ايه من الصبح  
ما طبيعي ان انا شايف رايك غلط وانتا شايف رايي
غلط  
المصيبة ان معدوم المنطق ده في الاخر يقولك  
انتا كلامك مش منطقي  
ومش بتصدق غير الكلام اللي الاخوان ماليين دماغك
بيه  
وشويه حاجات كده بات محفوظة خلاص  
نصيبنا باه هنعمل ايه  
ذو العقل يشقي في النعيم بعقله  
وأخو الجهالة في الشقاوة ينعم
