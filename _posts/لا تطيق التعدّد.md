---
layout: post
title: "لا تطيق التعدّد.md"
date:   2024-07-21T00:00:01+03:00
author: "Mahmoud"
category: "3 - الأسرة"
---
فيه افتكاسة جديدة

في موضوع ( رفض شرع ربنا ) في التعدد

الستات بيقولوا إيه

التعدد حلال . آه . إحنا ناس نعرف ربنا

لحظة أضحك

هههههههه

.

المهم

بيقولوا إحنا ناس نعرف ربنا

هههههههه

خلاص

خلاص بقى

نتكلم جد

.

بيقولوا إحنا ناس نعرف ربنا

والتعدد حلال

بس بردو أكل الجراد حلال

لكن أنا ما أقدرش آكل الجراد

.

وبناءا عليه

وبالقياس

فزي ما أنا لا أطيق أكل الجراد . وهو حلال

فأنا لا أطيق التعدد . وهو حلال

.

خلصانة بشياكة يعني

.

طيب

الرد على الموضوع ده بسيط جدا

ألا وهو إن ده ((( قياس فاسد )))

.

القياس الصحيح على حالة

عدم أكل الجراد لأنك لا تحبه

هو امتناع الرجل عن التعدد لأنه لا يحبه

.

لو عاوزين نقيس قياس مقابل

هنقول إن المرأة اللي تمنع زوجها من التعدد

لأنها لا تحبه

تقاس على اللي بيمنع شخص آخر

من أكل الجراد

لأن الشخص المانع لا يحب أكل الجراد

.

الرسول صلى الله عليه وسلم

كان مع ناس يأكلون الضب

فقال لهم

كلوا . فإنه ليس من طعام أهلي

.

يعني إحنا كقبيلة ما كناش بناكل الضب

فأنا مش متعود عليه

فما أحبش أأكله

لكن هوا حلال

فكلوا منه براحتكم

.

والشاهد هنا في كلمة ( كلوا )

مش معنى إن الرسول صلى الله عليه وسلم

لم يكن يحب أكل الضب

إنه ينهى الناس عن أكله

.

فكذلك

مش معنى إنك كزوجة مش بتحبي التعدد

إنك تمنعي زوجك عنه

.

أي نعم إنتي من حقك تمتنعي عن أكل الجراد

لو عاوزة قياس على هذه الحالة

فنقول لك

إنك من حقك تمتنعي إنك تتجوزي على جوزك

ده القياس الصحيح

لو عاوزة تعملي قياس

شخص بيمنع حاجة عن ( نفسه ) لأنه لا يحبها

لكن مش بيمنع غيره

.

هتقول لي

بس التعدد هيأثر على الزوجة

.

أقول لك

أبسوليوتلي

التعدد لا يؤثر على الزوجة مطلقا

.

هيا عاوزه تخليه يؤثر عليها هيا حرة

دي حاجة ترجع لها

.

ممكن الدنيا تشتي

فإننا تعيط

عشان الشتا بيفكرك بيوم وفاة والدتك

كانت الدنيا بتشتي يوميها بردو

.

بس ده خيالك إنتا

.

ما ينفعش نقول إن الشتاء مدعاة للبكاء

عشان إنتا خيالك كده

.

كذلك

ممكن واحدة تعمل قضية حياتها

إن جوزها اتجوز عليها

وتعيط وتتشحتف وتعمل محزنة

وأريد حلا وبريد الصباح وكل الأفورة دي

.

ده خيالها هيا

لكن ما فيش علاقة بين التعدد وشحتفتها دي

زي ما ما فيش علاقة بين الشتاء والبكاء

.

تخيل إن واحدة جوزها شغال في مكان

بيبات فيه يوم ويوم

هل هتلاقيها بتتشحتف وعاملة مصيبة

لا أبدا

.

بالعكس

ده ممكن تبحث لزوجها عن عمل في الخليج

يروح يبعد عنها بالسنين

عشان يجيب لها فلوس

.

مش هتتشحتف يعني

ولا البعد هيكويها

ولا هتتجنن وتشد ف شعرها من الفراق

.

ففكرة إنه هيتجوز ويغيب عنها يوم ويوم

فهيا قلبها هيتكسر وأنكل رجلها هيتلوى

وصباعها الصغير هيخبط ف الدولاب

ده كله خيال من خيالها

.

هيا اللي صنعت لنفسها الجحيم ده

مش التعدد ولا زوجها ولا الشرع

.

التعدد ليس ضررا على المرأة

بدليل

إن جوزها ده أساسا اتجوز مرأة بردو

مش زحلفة يعني

فالمرأة التانية قبلت الضرر على المرأة إزاي

.

لكن الشيطان بيضخم الموضوع

في عقل وقلب الزوجة الأولى

لإن الشيطان عارف إن التعدد ده

علاج للمجتمع كله

.

والشيطان بيحارب العلاج ده

عشان يفسد المجتمع

.

وإحنا بنحارب الشيطان

ومش هنسيبه
