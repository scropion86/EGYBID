---
layout: post
title: "كيف يفكر المستثمر"
date:   2024-04-10T00:00:01+03:00
author: "Mahmoud Marzouk"
category: "علم نفس البيزنس"
tag: "علم نفس البيزنس"
---


اتكلمت في بوست سابق إن المستثمر هو مرحلة بعد رجل
الأعمال

وهو الشخص اللي بيشارك ( بالتمويل ) أكتر من رجل أعمال .
كل في مشروعه

عشان كده بيطلع من مرحلة إنه كان رجل أعمال شغال ٢٤ ساعة
في ال ٢٤ ساعة

لمستثمر . شغال ٢٤ ساعة في ال ٢٤ ساعة

.

فأحد المتابعين قال أنا عملت دا بالفعل . وهو أبسط مما
ذكرت . ومش محتاج أتابعه ٢٤ ساعة في ال ٢٤ ساعة ولا حاجة

.

لإني ببساطة تاني وتالت وعاشر مشروع عملتهم بالاعتماد على
السيستم اللي عملته في أول مشروع

.

فعملت له بلوك

لكن خلينا نوضح فين المغالطة في كلامه

.

المغالطة في كلامه هي إنه معتبر ( المشروع الواحد متعدد
الفروع ) . أصبح ( مشاريع متنوعة )

.

يعني لو واحد عنده مشروع واحد متعدد الفروع ما يعتبرش
مستثمر ؟!

لأ طبعا . دا يبقى رجل أعمال . واللي شغالين معاه هما
مدراء فروع . مش رجال أعمال

.

طيب

هل لازم المستثمر يكون شغال في أكتر من مجال ؟!

أيوه طبعا

.

ليه ؟!

لإن الاستثمار مبني على تنويع مجالات الاستثمار لتقليل
المخاطرة

.

اللي الناس بيقولوا عليها ( لا تضع البيض كله في سلة
واحدة )

بينما دي مش قاعدة عامة للبيزنس ككل . هي قاعدة خاصة
للاستثمار فقط

.

لكن البيزنس فيه بتضع كل البيض في سلة واحدة

.

فالمستثمر بيفكر في التنويع

أو ال diversification

والذكاء هنا إنه يشتغل في منتجات تبادلية وليست
تكاملية

يعني واحد بيستثمر في الشاي

وعاوز يعمل تنويع

يا ترى يشتغل في السكر ولا البن ؟

.

السكر منتج تكميلي للشاي . لو استهلاك الشاي قل . فاستهلاك
السكر هيقل

.

لكن البن هو منتج بديل للشاي . فلو استهلاك الشاي قل .
استهلاك البن هيزيد . فيعملوا توازن في محفظة المستثمر . وده الفائدة اللي
بنستفيدها من التنويع أصلا

.

ثانيا /

المستثمر بيطلع من مشروع . بفكرة مشروع أعلى ربحا

.

يعني كان شغال في تجارة الرخام . فيطلع منه بفكرة مشروع
أعلى ربحا . ألا وهو تجارة الرخام الصناعي مثلا

.

طيب بيعرف المعلومة دي منين ؟!

بيعرفها من شغله في المشروع الأول

.

الرخام والرخام الصناعي دي منتجات بديلة

فينفعوا يشتغلوا مع بعض

بحيث لما أرباح الرخام تقل . تقوم أرباح الرخام الصناعي
تزيد

فيبقى المستثمر زي اللي شال فلوسه من جيبه اليمين . حطها
في جيبه الشمال

.

أو ممكن يشتغل في مجالين مختلفين تماما
