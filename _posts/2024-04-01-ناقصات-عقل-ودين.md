---
layout: post
title: "ناقصات عقل ودين"
date:   2024-04-10T00:00:01+03:00
author: "mahmoud"
category: "مرزوقيات"
category: "الأسرة"
---


تم تعديل الموضوع بشكل كامل  
برجاء ممن قرا الموضوع القديم ان يعيد قراءة هذا
الموضوع  
-  
بمناسبة حديث ناقصات عقل ودين  
فيه ناس عندها خلط وحدية في التفكير  
حدية يعني تبقي شايف الموضوع حاجة من اتنين وفقط  
اما ان النساء ناقصات عقل ودين يعني كفار ومجانين  
او عاوز تنكر الحديث وتقول انهم عباقرة واولياء
صالحين  
-  
الحديّة هي زي ما اقول لك  
انتا ما جبتش الدرجة النهائية  
فتفهم انك جبت صفر من 100  
-  
ده اسمه تفكير حدي  
يعني بتبص للحد اليمين من المقياس والحد الشمال  
فقط  
-  
فتفهم مثلا لما اقول لك ان الرسول لم يكن يحب اكل
البصل  
تفهم من كده ان اللي هياكل ب  
سيكون في الدرك الاسفل من النار  
مع فرعون وهامان وقارون  
-  
ده اسمه تفكير حدي  
-  
المطلوب هو ان تضع الامور في نصابها  
قال رسول الله صلّي الله عليه وسلّم انهن ناقصات عقل
ودين  
اي ان لديهم عقل ودين ولكنه منقوص  
-  
ووضح عليه الصلاة والسلام  
ان نقصان دين المراة في انها تحيض فلا تصوم ولا
تصلي  
ونقصان عقلها بان شهادتها نصف شهادة الرجل  
-  
فلا تتخطّ ذلك - لا تزد عليه - ولا تنقص منه  
-  
وبالنسبة لمن يردون بان هناك حالات لنساء بارعات  
فاقول  
الشاذ يؤكّد القاعدة  
يعني  
لو ذكرت لي اسم واحدة حاصلة علي نوبل  
واستدللت بذلك ان المراة ذكية  
فانت بذلك تثبت ان المراة اقل عقلا من الرجل  
بدليل انك فاكر اسم الواحدة اللي خدت نوبل  
ماري كوري مثلا  
ليه  
لانها نادرة  
فالشاذ يثبت القاعدة  
-  
كما اقول ان  
حديث ناقصات عقل ودين لا يحتاج للتبرير  
يعني لا يحتاج من احدنا ان ينصب نفسه مدافعا عن
الرسول  
صلي الله عليه وسلم  
وكأنّ الرسول متهم بعداوة النساء  
-  
مع ان الرسول صلي الله عليه وسلم قال  
حبّب الي من دنياكم النساء والطيب  
فما فيش ما يدعو لان ننظر للرسول صلي الله عليه
وسلم  
علي انه عدو المراة الاول  
ثم ننبري للدفاع عنه  
-  
واقول ايضا  
ما قاله الرسول عن النساء هو توصيف لهن  
توصيف زي ما اقول لك المراة اقصر من الرجل  
دي مش شتيمة - ده توصيف  
-  
فكذلك - المراة عندها نقص في الدين والعفل  
ده توصيف  
والمراة اكثر عطاءا وعطفا وحنانا  
ده توصيف  
-  
وهناك نقطة مهمة اخري في هذا السياق  
الانحياز التاكيدي  
يعني  
اذا كنت انتا مبدئيا هتنطلق من انك عاوز تقول ان البنت زي
الولد  
وتبتدي تبحث عن مبررات لكلامك  
فانتا كده بترتكب مغالطة منطقية اسمها الانحياز
التاكيدي  
يعني مبدئيا انحزت لراي ما  
ثم ذهبت تبحث عما يؤكد هذا الراي  
وهذه جريمة منطقية  
-  
بينما الصواب هو ان تنطلق من الادلة والشواهد لتتبني
رأيا  
تنطلق مثلا من قوله تعالي  
وليس الذكر كالانثي  
مش تنطلق من رغبتك الخاصة في اثبات ان البنت زي
الولد  
-  
نقطة اخري  
هناك ما يسمي تفضيل الجنس وتفضيل العين  
زي ما اقول لك الرجال اطول من النساء  
يعني عموما الرجال اطول من النساء  
لكن لو اخترت رجل وامراة بشكل عشوائي  
ممكن تطلع المراة دي بالذات اطول من الرجل ده
بالذات  
-  
نسال الله الهداية
