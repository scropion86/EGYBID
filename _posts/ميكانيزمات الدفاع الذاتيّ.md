---
layout: post
title: "ميكانيزمات الدفاع الذاتيّ.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
[<u>\#علم_نفس_البيزنس</u>](https://www.facebook.com/hashtag/%D8%B9%D9%84%D9%85_%D9%86%D9%81%D8%B3_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZXVU2_v9RWjtMXIr0WnQ6AHfIvdDDBHT9SlfDyMSzeyw8hHGOl2rxJstSotPcOkjtqNnrZVsJjvEEmMkaTA9Uotn-1OYmnARId9dUgxbHRe3_3aVQ5ioW19ydkXRodRDxnJerA2s1-pEFQBv8qq6ha4NoUcnCCHlzYu2qb9d7WGUe-GUpm51oxEwnP9Ft9pEbw&__tn__=*NK-R)

\-

كتبت بوست عن إنّ الصناعة بتكسب أرباح مجنونة

بدليل شوفوا الشفّاط ده من شركة بوش

شويّة صاج وموتور وحتّة قزاز ب 15 ألف جنيه

\-

فناس كتير علّقت بإنّ سبب الربح العالي ده هو إنّ البراند
بوش

فالناس بتدفع مقابل البراند

\-

طبعا عملت لهم بلوكّ

على أساس إنّ اللي بيصنّع شفّاط مش بوش مش بيكسب فيه أرباح
مجنونة بردو

\-

لكن

خلّينا نسأل ( ليه الناس قالت كده ؟! )

\-

والإجابة ترجّعنا تاني لسلسلة علم نفس البيزنس - اللي شكلنا
مطوّلين معاها لعلاج الأمراض النفسيّة الكتيرة اللي بتحرّك الناس في البيزنس
وهمّا مش حاسّين بيها

\-

سبب الردّ ده من الناس هو حاجة في علم النفس اسمها (
ميكانيزمات الدفاع الذاتيّ )

\-

عقلك الباطن من دوره إنّه يخلّيك طول الوقت حاسس إنّك
جميل

\-

تخيّل جلّاد بيجلد أسير

عدّى الظابط شتم الجلّاد

الأسئلة هنا

\-

هل الجلّاد شايف نفسه مجرم ؟

طيّب

هل الأسير شمت في الجلّاد لمّا الظابط شتمه ؟

\-

والإجابة لأ !

الإجابة على السؤالين لأ !!

\-

الجلّاد شايف نفسه مش مجرم - لإنّه مش هوّا المجرم - المجرم
هوّا الظابط اللي أجبره على جلد الأسير

لكن هوّا كجلّاد - هوّا ضحيّة

\-

طيّب - هل الأسير شمت في الجلّاد لمّا اتشتم ؟!

الإجابة لأ - الأسير تعاطف مع الجلّاد - الأسير صعب عليه
الجلّاد

\-

ليه ؟!

الأسير شايف نفسه مقهور أمام الجلّاد - فالحلّ هنا إنّ نفس
الأسير تصوّر له إنّ الجلّاد مقهور من الظابط - فالجلّاد يصعب على
الأسير !!

\-

عقلك الباطن دوره إنّه ما يطلّعكش مقهور قدّام الجلّاد -
فبيحوّل الجلّاد لضحيّة - ويخلّيه يصعب عليك - عشان يرحمك من شعور القهر
تجاهه

\-

وعقل الجلّاد الباطن دوره إنّه ما يطلّعوش مجرم قصاد
نفسه

فبيحوّل الجريمة للظابط - ويحوّل نفسه لضحيّة

\-

وعقلك دوره إنّه ما يطلّعكش فاشل قصاد بوش

فيقول لك إنّ بوش بتكسب عشان هيّا عندها براند

لكن إنتا وشركة بوش راسكم براس بعض عادي - همّا مش أحسن منّك
في حاجة - إنتا جميل

وده اللي اسمه ( ميكانيزمات الدفاع الذاتيّ )

\-

ودور حضرتك هنا هوّا إنّك تقفش عقلك الباطن وهوّا بيلعب عليك
اللعب ده

تقفشه وتقول له بطّل استعباط

بدل ما تدافع عن نفسك كفاشل أمام بوش الناجحة

اجتهد تنجح زيّها

\-

وأيوه انتا فاشل - قول لنفسك كده

أيوه انتا فاشل - قوم غيّر الوضع ده

بدل ما تشوف لي مبرّرات تريّحني نفسيّا وخلاص
