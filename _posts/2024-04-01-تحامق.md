---
layout: post
title: "تحامق"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZVztfJXIylaOwT9FMhtvUUzLkMTYTaJQWE3-eGoP1PJ4kzFtLM7aYmQZlbcJMzOL2UlIERl0zV8hA5voehzyFjAKAaEv5ihAFFLUvASGbbJvVx0ofBC4yTzMg_Ib_S6HZvl2B31AugaIvLkjI9CNZkSjh4rvyEvCzVQYv8T9peZNQdBxksW5-jJZG-YrISUPl0&__tn__=*NK-R)

\-

إنّك تكون جاهل - أحسن من إنّك تكون فاهم نصف الموضوع -
وبتتناصح في النصف التاني

لإنّ ردّ فعل الأطراف الأخرى عليك لمّا يلاقوك بتتناصح
هيؤذيك

\-

الجاهل - حتّى لو خبط في نصّاب من ناحية - هيخبط من الناحية
التانية في ابن حلال ينقذه منّه

\-

لكن اللي بيتناصح - هيخبط من الناحية دي في نصّاب -ومن
الناحية التانية ابن الحلال هيهرب منّه

ومستحيل نصف الفاهم اللي بيتناصح - هيكون أنصح من النصّاب
اللي فاهم - فغالبا اللي بيتناصح - هيتلطّ من النصّاب

\-

الغريبة إنّ الوحيد اللي ما بيكونش شايف الاستنصاح - هوّا
الشخص اللي بيستنصح

لكن كلّ الناس بتبقى شايفاه بيستنصح بمنتهى الوضوح

\-

زيّ محمّد هنيديّ لمّا كان متنكّر - والشارع كلّه عارف إنّه
طه !!

\-

على الجانب الآخر بقى - فالذكاء الحقيقيّ هو في الظهور
كجاهل - حتّى لو عندك نصف المعلومات

لو عندك نصف المعلومات - تعامل كإنّك جاهل تماما

وده له فوائد كتير جدّا

\-

أوّلا /

\-

بالنسبة لابن الحلال - هيتعاطف معاك

\-

ثانيا /

\-

بالنسبة للنصّاب - هيظهر نصبه بسهولة ليك - لإنّه هيشوفك
فريسة - فهتلاقيه فتح معاك في النصب ع البحريّ - فهيتكشف

\-

ثالثا /

هتقدر تختبر الناس اللي قدّامك !!

\-

إزّاي ؟!

لمّا يتكلّموا عن نصف المعلومات اللي انتا عارفها ( وعامل مش
عارفها ) - هيفتوا براحتهم - ما همّا مش خايفين إنّك تكون عارف حاجة
فتقفشهم

فهتعرف مين منهم بيفتي صحّ - ومين بيهبد

\-

وفي هذا تقول الحكمة ( أحكم الحكماء - الفطن
المتحامق )

يعني يبقى عارف - بسّ عامل نفسه جاهل

لكن دا محتاج مقاومة لشهوة الظهور طبعا

\-

[<u>\#إسلك\_لتهلك</u>](https://www.facebook.com/hashtag/%D8%A5%D8%B3%D9%84%D9%83_%D9%84%D8%AA%D9%87%D9%84%D9%83?__eep__=6&__cft__%5b0%5d=AZVztfJXIylaOwT9FMhtvUUzLkMTYTaJQWE3-eGoP1PJ4kzFtLM7aYmQZlbcJMzOL2UlIERl0zV8hA5voehzyFjAKAaEv5ihAFFLUvASGbbJvVx0ofBC4yTzMg_Ib_S6HZvl2B31AugaIvLkjI9CNZkSjh4rvyEvCzVQYv8T9peZNQdBxksW5-jJZG-YrISUPl0&__tn__=*NK-R)
