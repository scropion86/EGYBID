---
layout: post
title: "خلّيك عادي.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
دي شركة مصريّة مصدّرة

وده إيميل جاي لهم من عميل في دولة أجنبيّة

\-

يا أحباب

في مصر - إنتا محتاج فقط تكون ((((( عادي )))))

عادي بالمقاييس العالميّة - مش المصريّة

\-

إنتا محتاج فقط تلتزم بالاتّفاق - مش بقول لك تزوّد عليه -
فما بالك لو زوّدت عليه

\-

المتوقّع دائما من الشركات المصريّة هو سوء المعاملة - فلو
حضرتك قدّمت خدمة ((( عاديّة ))) هتبقى مميّز جدّا

حتّى الأجانب بقوا عارفين نظامنا - فلمّا لقوا شركة شغّالة
باحترافيّة - اتفاجؤوا !!

\-

في إحدى الدراسات - بعتت رسالة ل 1300 مزرعة - باطلب منهم
لو سمحتوا قولوا لي إيه أصناف الخضروات والفواكه المتوافرة عندكم -
وأسعارها

\-

ردّ عليّا حوالي 15 فقط - 15 من 1300

14 منهم كان مضمون ردّهم ( يا باشا تحت أمرك - كلّ حاجة
موجودة - ومش هنختلف على أسعار )

\-

اللي هوّا ( تعالى - تعالى - خشّ - هتجيبك )

شغّالين في موقف احنا !

\-

الواحد الأخير من ال 15 قال لي

إحنا عندنا برتقال صنف كذا سعره كذا

وبرتقال تاني صنفه كذا سعره كذا

ويوسفيّ صنف كذا سعره كذا

إلخّ

\-

واحد من 1300 !!!

\-

تخيّل بقى الواحد ده لو كان عامل فايل بي دي إفّ ظريف كده -
وهيدر وفوتر ولوجو الشركة

وجدول فيه الأصناف بصورها بأحجامها بأسعارها

\-

طب يا سلام لو كان قال لي ابعت لي عنوان الشركة - ويقوم
شاحن عيّنات نصف كيلو من كلّ صنف

\-

طب يا سلام لو كان دعاني لزيارة المرزعة

\-

طب لو كان قال لي المعاملة الأولى سعرها هيدفع بعد ما
المنتج يوصلك وتجرّبه

\-

إحنا مش عاوزين كلّ ده

أنا بسّ كنت عاوزك تقول لي ( عندنا صنف كذا بسعر كذا
)

حتّى دي مش موجودة في السوق المصريّ !!

\-

فارجع واقول

حضرتك فقط محتاج تكون
[<u>\#عادي</u>](https://www.facebook.com/hashtag/%D8%B9%D8%A7%D8%AF%D9%8A?__eep__=6&__cft__%5b0%5d=AZU0_DghvK6G7KK61AHq6ib19TLcz3MAAbV6_jh0pq413cAV_-15fiUWYMPPu0-zFoSkJI7Un3KmIYha-Gn4rAN7d-M6ox4wyF6t3B9dTicNq--RhMhJy-vhcmm6XBY5r7we4otiIX-cmBDe32AzmaZUtR1V78v3gcMGTExKaulxgjrNKNqr2xRtOQvykmFcfYM&__tn__=*NK-R)

\-

القمر أحسن من الشمس

لإنّ الشمس بتطلع بالنهار والدنيا نور - فما حدّش بيحسّ
بيها

لكن القمر بيطلع والدنيا ضلمة - فالناس كلّها بتحسّ
بيه

وانتا في سوق ضلمة - ودي فرصة عظيمة - سوق نجاحك فيه مش
محتاج تعمل مجهود ضخم بحجم الشمس
