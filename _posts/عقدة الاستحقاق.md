---
layout: post
title: "عقدة الاستحقاق.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
[<u>\#نظرية_الاستحقاق</u>](https://www.facebook.com/hashtag/%D9%86%D8%B8%D8%B1%D9%8A%D8%A9_%D8%A7%D9%84%D8%A7%D8%B3%D8%AA%D8%AD%D9%82%D8%A7%D9%82?__eep__=6&__cft__%5b0%5d=AZUrZQu5XyqNWwmL8QjEb0g9Mob3n77sF6h_YthjJQ9W7KlQW-AkesvlnNH26QeUbOY6-igGWpQydRNHZnM20GVzPGKZEk2rKH93qPV7xiSIoqGNk7btfcquhGH8UA5EDGKB6Q72-qAbkZEP8gykpXQRmq9hMyf95-lYGtm6hOWLpmvlPwzczH-kaAYyoUDSl3cPxdLUBWq-8XbzSK8ZXbG-&__tn__=*NK-R)

.

الناس اللي متعودين طول الوقت يطلبوا منك خدمات مجانية .
من حين لآخر اطلب منهم حاجات في متناولهم

.

عشان ما تقعدش تعطيهم خدمات مجانية فترة طويلة . وتتفاجيء
بعدها ومع أول طلب تطلبه منهم إنهم طنشوك

.

لأ وممكن تلاقيهم بيطلبوا منك تمن اللي انتا طالبه

.

أنا واحد طلب مني مرة تمن فيديو كان مصوره لمحاضرتي
!!

.

يعني أنا عملت محاضرة . مجانية . هوا حضرها . واستفاد بيها
. وصورها

ولما قلت مين يا جماعة مصور المحاضرة . كل اللي صوروا
المحاضرة طنشوا

ما عدا واحد . قال لي أنا صورتها وممكن ابيعها لك
!!

.

فاختبر الناس اللي انتا بتساعدهم في بداية مساعدتك ليهم .
بحيث تكشف الأنواع دي

خليك تاخد الصدمة بدري

.

إزاى مش هيساعدوني . طب والخدمات اللي كنت باعملها
لهم

دا حقهم . أو هكذا تقول نظرية الاستحقاق

.

الناس اللي طالبين منك طلب هيتعبك . أصبر عليهم شوية .
هتلاقي جزء كبير منهم بيلومك على التأخير . رغم إنك متطوع

.

اللي يلومك . إعرف إنه كان شايف الخدمة دي حق ليه

.

ولما اللوم هيتحول لشتيمة . هتبقى حميت نفسك من شعور الندم
لما كانوا هيشتموك بعد ما تكون عملت لهم طلبهم

.

ويشتموني ليه ؟

دا حقهم

أو هكذا تقول نظرية الاستحقاق

.

الناس اللي قدمت لهم خدمة مجانية بالفعل . إنتبه بعدها هل
شكروك ولا لأ

لو ما شكروكاش . فده لإن الخدمة دي كانت حقهم

.

واللي اعتذرت لهم عن تقديم الخدمة . فاتقمصوا . إعرف إن
القمص ده سببه إنهم معتبرينك حرمتهم من حقوقهم . أو هكذا تقول نظرية
الاستحقاق

.

والقمص أحيانا يأتي في صورة إنهم ما يردوش

.

فاللي ما يشكركش لو قدمت له خدمة

أو يزعل لو ما قدمتهالوش

أو ع الأقل يسكت وما يقولكش مثلا ( ولا يهمك . شكرا على كل
حال )

بيكون عنده نظرية استحقاق

ف تجنب التعامل معاه . بدل ما تندم

.

[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZUrZQu5XyqNWwmL8QjEb0g9Mob3n77sF6h_YthjJQ9W7KlQW-AkesvlnNH26QeUbOY6-igGWpQydRNHZnM20GVzPGKZEk2rKH93qPV7xiSIoqGNk7btfcquhGH8UA5EDGKB6Q72-qAbkZEP8gykpXQRmq9hMyf95-lYGtm6hOWLpmvlPwzczH-kaAYyoUDSl3cPxdLUBWq-8XbzSK8ZXbG-&__tn__=*NK-R)
