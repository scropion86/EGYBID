---
layout: post
title: "اشتري الغالي أو الرخيص"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWPoZ4Q0Wo4FZWADVIo3J9w1aI1cBwNjwhjTHrBlZqnQulQuY6ycDzaWKHwxkTPWpV7XN5lFZL0y_xZsehQZQ5hmdiEmcO3LS2X4Ww30Ef2jjNVDR28bJBcBoN6oJOuacBjb6kKdy4Eo8QqTDiK3m4MogMyPYd2CtIE-cC8fCj-ADOtkj7d8OKQkl7Go4eTaSg&__tn__=*NK-R)

.

اشتري أغلى حاجة . أو أرخص حاجة

.

أغلى حاجة معروف ميزتها

آداء قوي جدا . وعمر طويل جدا

اقتصاديا بتكون أرخص حاجة

.

يعني مثلا اشتريت جاكت ب ٢٠٠٠ جنيه

عاش معاك ٥ سنين

يعني السنة واقفة معاك ب ٤٠٠ جنيه

بينما الجاكت ابو ١٠٠٠ جنيه . عاش معاك سنتين

يعني السنة واقفة عليك ب ٥٠٠ جنيه !!

.

أو

اشتري جاكت ب ٣٠٠ جنيه . قضي بيه الشتا . وارميه

دا معنى اشتري أرخص حاجة لو مش قادر تشتري أغلى
حاجة

.

أرخص حاجة مش هتندم عليها بعد ما تشتريها بسنة

ولا هتحس إنك اتضحك عليك بعد ما تشتريها بيوم

.

أرخص حاجة هتعرف تستخدمها ( استخدام الإهانة )

يعني الجاكت ابو ٣٠٠ جنيه ده هتطلع بيه أسمنت عادي . اتقطع
. ما يتقطع . خلاص خليه للأسمنت

.

أرخص حاجة عمرك ما هتحبط منها . لإن سقف توقعاتك منها واقع
ع الأرض أصلا . فلو عطتك أي حاجة فوق الأرض انتا هتفرح بيها

.

ولو اشتريت أرخص حاجة . وحبيت بعد كده ترقي لأغلى حاجة .
عادي . مش هتندم على الفلوس اللي دفعتها في الحاجة الرخيصة اللي
هترميها

.

لكن لو جبت الوسط . مش هتعرف تجيب الغالي بعدين

الوسط هيعجزك جنبه . هيربطك

.

لو هتجيب أغلى حاجة . لازم تكون مسستم نفسك إنك تقدر
تعاملها ( معاملة الإهانة )

لو مش هقدر تعمل كده . ما تشتريهاش من الأول . واشتري أرخص
حاجة

.

يعني

لو هتجيب عربية مرسيدس إس كلاس . فلازم تكون عامل حسابك
إنك هتنزل تسوقها في الطين عادي جدا

لو مش مستعد نفسيا لده . ما تشتريهاش

.

وإلا !!

هتبقى هيا اللي اشترتك !!

هيا اللي بتتحكم فيك . وبتحدد لك تنزل تسوقها إمتى وتقعد
في البيت إمتى !!

.

أما اللي بيشتري الحاجة الوسط . فدا يا عيني عليه

دفع فلوس أقرب للغالي . وخد جودة أقرب للرخيص !!!

وطول الوقت عايش بين الوسواس والندم

وسواس إنه اتضحك عليه في الفلوس . يا ريتني جبت
الرخيص

أو ندم إنه فقد الجودة . يا ريتني جبت الغالي
