---
layout: post
title: "حسّن سوقك"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWgRlGGxtPW2LZc2rSMRaRfaPgtTP2KWiAmcX0ND1F491QVV8aH09Rzt72FDS-7P_kxQ8kFRI9WnFch2FWrcL2-ZtwMXGzHfE6JbU8a9KnXEtnirBqAczDRrUGOy1c3rhee_0yW0kSRWyIqLzFd5iKqPWSO8yxlSUSfyPKuirClWj1MUJ68Z42AdKf51Fb-Sk8&__tn__=*NK-R)




لو اعتبرت إنّك فاشل عشان السوق وحش

فالحلّ هو إنّنا نعمل لحضرتك سوق حلو - أو إنّ حضرتك تكمّل في
فشلك




لو اعتبرت إنّ العملاء وحشين - فالحلّ إنّنا نجيب لحضرتك
عملاء من كوكب تاني




بالعقل كده وبالمنطق - حضرتك قدّامك حاجة من الاتنين




1 /

إمّا إنّك تكمّل فاشل بسبب السوق والعملاء - لكن المحصّلة إنّك
هتبقى فاشل




2 /

أو تظبط نفسك على نغمة السوق - وعلى نغمة العملاء




السوق زيّ الفرخة اللي بتدبحها وبتنضّفها - مستحيل تتّاكل
كده !!




تخيّل رجعت لزوجتك آخر النهار - ما عملتيش الفرخة ليه ؟! -
فقالت لك - دي فرخة وحشة - كلّها ريش




حتّى لمّا فتحت بطنها من جوّه - لقيت كلّها قرف




ده اللي حضرتك بتعمله لمّا بتقول السوق وحش




بينما السوق ده تقدر حضرتك ( بتعاملك معاه ) تعمل منّه أحلى
فراخ وشوربة




العملاء وحشين - ماشي - لكنّهم معاهم فلوس - واحنا عاوزين
ناخد منهم الفلوس دي

إيه رأيك نقول عليهم وحشين - ونعاقبهم بإنّنا ما ناخدش
فلوسهم ؟!




إحنا لمّا بنقول لك العميل على حقّ - بنقول لك ( داديه عشان
تاخد منّه فلوس ) - بسّ ما ينفعش نقولها لك بالوقاحة دي يعني - فبنغلّفها لك
بكلمة ( العميل على حقّ )

تيجي حضرتك تتخانق معانا عشان بنقول لك خد فلوس

عنّك ما خدتها يا سيدي - ولا تزعل




نفس العميل ده اللي كان بيشتري منّك جزمة مثلا - وقلنا لك
إنّه على حقّ عشان تاخد منّه فلوس - وخدتها

نفس العميل ده لو طلع من عندك ودخل محلّ تاني يشتري قميص
مثلا - واختلف مع البيّاع - فانا بقول لك هوّا مش على حقّ ولا حاجة - طالما
اللي هيخسر فلوسه هوّا حدّ تاني مش انتا




فحضرتك احتار واختار يعني




السوق اللي مش عاجبك ده - فيه غيرك بيعمل منّه
ملايين

فكّر كده

فكّر ازّاي تاخد الفلوس دي ( وبالحلال طبعا )

لكنك حضرتك محتاج جنب الحلال ده - القليل من الحكمة
