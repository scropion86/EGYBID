---
layout: post
title: "ما تحكمش على الناس من شكلهم.md"
date:   2024-07-21T00:00:01+03:00
author: "Mahmoud"
category: "3 - علم نفس البيزنس"
---
[<u>\#علم_نفس_البيزنس</u>](https://www.facebook.com/hashtag/%D8%B9%D9%84%D9%85_%D9%86%D9%81%D8%B3_%D8%A7%D9%84%D8%A8%D9%8A%D8%B2%D9%86%D8%B3?__eep__=6&__cft__%5b0%5d=AZUPSXlnWYsvZ_itK3OoCpITZTM0HidlebPM5R12wXadDu-6enDct9u7u8GprVNdimuUFkktkTMZ9b75lepo_8CUCy-BzwZ9GBKOES1FX7ezcScNb4e6Y1YS5rE1jaouw0vQ7vappl5AZ9BRsAc8_HesfGdh9w7Aoof2ZUVtwOOJ4-ITBfmF7drv6UyClrBF6y4&__tn__=*NK-R)

\-

فيه نظريّة اسمها
[<u>\#نظريّة_لومبروزو</u>](https://www.facebook.com/hashtag/%D9%86%D8%B8%D8%B1%D9%8A%D9%91%D8%A9_%D9%84%D9%88%D9%85%D8%A8%D8%B1%D9%88%D8%B2%D9%88?__eep__=6&__cft__%5b0%5d=AZUPSXlnWYsvZ_itK3OoCpITZTM0HidlebPM5R12wXadDu-6enDct9u7u8GprVNdimuUFkktkTMZ9b75lepo_8CUCy-BzwZ9GBKOES1FX7ezcScNb4e6Y1YS5rE1jaouw0vQ7vappl5AZ9BRsAc8_HesfGdh9w7Aoof2ZUVtwOOJ4-ITBfmF7drv6UyClrBF6y4&__tn__=*NK-R)

باختصار - لومبروزو دا شخص درس أشكال المجرمين - ووصل
لنتيجة إنّ المجرمين ليهم ملامح متشابهة

وبناءا عليه !!

فممكن تبصّ لواحد ! تقول الراجل دا مجرم

\-

النظريّة دي مرفوضة حاليا - يعني ما ينفعش القاضي يبصّ
للمتّهم كده يقو لك بقول لك إيه يالا - شكلك مش عاجبني - خد لك 3 سنين
سجن

\-

بل إنّ القاضي ما ينفعش يترك نفسه يتأثّر بأيّ شيء عاطفيّ تجاه
المجرم

عشان كده ما ينفعش الستّات تبقى قضاة

\-

من فترة فيه شابّ وسيم عمل حادثة وموّت ناس - كان معظم تعليق
البنات إنّه حرام تحكموا عليه يا جماعة - دا كيوت قويّ !!

\-

لو تفتكروا في مسرحيّة شاهد ما شافش حاجة - المحامي كان
بيدافع عن المتّهم وبيقول ( أنظروا إلى هذا الملاك الطاهر - أنظروا إلى هذا
الحمل الوديع - إنظروا إلى جبهته العريضة - الناصعة البياض - التي إن دلّت
فإنّما تدلّ على صفاء قلبه - ونقاء سريريته )

\-

اللي قاله المحامي هنا هو تطبيق لنظريّة لومبروزو - إنّه
طالما الشخص قمّور - يبقى بريء

\-

المخرج عمل معاك العكس تماما - جاب لك شخص ملامحه متجهّمة -
فقمت انتا صدّقت إنّه مجرم

ليه ؟! ما حضرتك بردو راكبك عفريت لومبروزو - وبتعتبر إنّ
الملامح دليل على الإجرام

\-

فكلّنا ضحايا لنظريّة لومبروزو دي - ولو لم نكن نعرف عنها
شيئا

\-

وأنا أحد هؤلاء الضحايا !! يعني - رغم الاعتراض الشديد على
نظريّة لومبروزو - ورغم اقتناعي بخطإها - إلّا إنّي مش قادر اتخلّص منها في
تقييم المستثمرين !!

\-

فيه ناس بشوف صورتهم على الواتس أو الفيس أثناء ما اكون
بكلّمهم بخصوص بيزنس - بقول ( الواد دا نصّاب )

وهات لي 10 عقول على عقلي بقى عشان تقنعني - مستحيل -
الواد دا نصّاب يعني نصّاب

\-

الكارثة إنّ العقل البشريّ بارع جدّا فيما يسمّى ( الانحياز
التاكيديّ )

يعني لو قلت لعقلك الواد دا نصّاب - فعقلك هيطلّع لك أدلّة من
الهوا كده تثبت إنّه نصّاب فعلا - مشيته مشية نصّاب - وقفته وقفة نصّاب - ضحكته
ضحكة نصّاب - هوّا نصّاب

\-

على العموم - عشان حضرتك تطلع بفايدة من البوست غير المهمّ
ده - أنصحك ما تحطّش صورتك الشخصيّة فيما يخصّ البيزنس

لإنّ فيه ناس ممكن ما تستلطفش شكلك - فتلاقي شغلك معاهم باظ
ومانتاش عارف ليه

\-

طيّب أنا بابقى عارف إنّي واقع تحت تأثير لومبروزو - فبقاوم
نفسي

لكن فيه ناس ما تعرفش الموضوع ده - فشعور الرفض هيسيطر
عليهم ومش هيعرفوا يقاوموه - لإنّهم أساسا مش فاهمينه

\-

أخيرا

ربّنا سبحانه وتعالى نهانا عن تقييم الناس بأشكالهم

قال تعالى

\-

وَإِذَا رَأَيْتَهُمْ تُعْجِبُكَ أَجْسَامُهُمْ ۖ وَإِن يَقُولُوا تَسْمَعْ لِقَوْلِهِمْ ۖ
كَأَنَّهُمْ خُشُبٌ مُّسَنَّدَةٌ ۖ يَحْسَبُونَ كُلَّ صَيْحَةٍ عَلَيْهِمْ ۚ هُمُ الْعَدُوُّ فَاحْذَرْهُمْ ۚ قَاتَلَهُمُ اللَّهُ
ۖ أَنَّىٰ يُؤْفَكُونَ

\-

فدا تحذير لينا عن تقييم الناس بشكل جسمهم
