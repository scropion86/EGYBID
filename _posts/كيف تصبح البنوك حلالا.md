---
layout: post
title: "كيف تصبح البنوك حلالا.md"
date:   2024-07-21T00:00:01+03:00
author: "Mahmoud"
category: "8 - الربا"
---
إنتا عارف لو البنك شاركك - يبقى حلال

طيّب إنتا عارف لو البنك باع لك - يبقى حلال

\-

الشعرة الدقيقة اللي تفصل بين الحلال والحرام في معاملة
البنك معاك هيّا دي

\-

لو حضرتك عندك مصنع - ومحتاج مليون جنيه عشان تشتري
بضاعة

عارف لو البنك قال لك أدخل معاك شريك ع المكسب والخسارة
بالمليون جنيه - يبقى حلال

لكن اللي بيحصل هو إنّ البنك ( بيقرضك ) المليون
جنيه

ويقول لك تاجر ولّا صنّع براحتك - وسدّد لي بعد سنة مليون و
100 ألف

\-

عارف لو عاوز تشتري عربيّة - والبنك راح اشتراها لنفسه - ثمّ
باعها ليك - يبقى حلال

لكن اللي بيحصل هو إنّ البنك ( بيقرضك ) ثمن العربيّة -
ويقول لك روح اشتريها - وسدّد لي القرض اللي عطيتهولك مضافا إليه
الربا

\-

حتّى لو ظاهر العمليّة إنّ البنك اشترى لك - فده تدليس -
البنك ممنوع عليه يبيع ويشتري

همّا بيكلفتوا الورق في بعضه عشان يظهروا المعاملة معاملة
بيع وشراء

لكنّها في الحقيقة معاملة ( إقراض )

وبيكلفتوا معاملة صاحب المصنع على إنّها شراكة

بينما هي في الحقيقة ( إقراض )

\-

البنك لو بيشارك - أو بيتاجر - يبقى حلال

لكن الحقيقة إنّ ده ((((( ما بيحصلش )))))

وليه ما بيحصلش ؟!

لإنّ البنك جهة غير مخصّصة ((((( للمخاطرة )))))

\-

لمّا أنا كبنك أشاركك في المصنع - والمصنع يخسر - أبقى أنا
كبنك خسرت فلوس مين ؟!

ما هي فلوس المودعين

يبقى هجيب لهم فلوسهم منين

\-

لكن أنا لو باقرضك - وإنتا خسرت - ما تخسر - أنا أقرضتك
قرض - وواجب عليك سداده بغضّ النظر كسبت أو خسرت

\-

عشان بسّ الناس اللي بتقول البنك بيشارك الناس - طيّب لمّا
الناس بتخسر - البنك بيقول لهم إحنا شركاء - ولّا بيقول لهم ( أنا مقرضكم
وعاوز فلوسي )

\-

طب تعالى أعكس لك الموضوع

خلّيك إنتا مودع فلوسك في البنك - ورحت تسحبها - لقيت البنك
بيقول لك فلوسك خسرت النصّ

صرّخت وقلت لهم ليه - قالوا لك إحنا كبنك دخلنا في تجارة
وخسرنا نصف فلوسنا

وإنتا شريكنا - فطبيعيّ تخسر معانا

وقتها هتقول لهم إيه ؟!!!

\-

أنا متخيّلك وإنتا قالع لهم ملط في صالة البنك - وبتحلف بكلّ
أيمانات المرابين إنّك مش شريكهم

مع إنّك من امبارح مقطّع شرايينك ع الفيسبوك عشان تثبت إنّ
المعاملة مع البنوك هي ( نوع من الشراكة )

\-

وفيه ناس بتقول ( البنوك بتعمل دراسات وما بتخسرش )

فدول نقول لهم

ونكمل في موضوعنا

\-

ليه البنك مش هيشتري لك العربيّة ويبيعها لك

لإنّها ببساطة ممكن تغرق وهيّا جايّة في البحر

يبقى البنك اشترى صفقة عربيّات - وغرقت - فلوس مين اللي
غرقت دي ؟!

ما هي فلوس المودعين

\-

وفيه ناس بتقول ( ما فيه شركات تأمين )

فدول بردو نقول لهم

ونكمّل كلامنا

\-

بالمناسبة

شركات التأمين بتأمّن للبنوك على قروضها - لا تطلع إنتا
حراميّ وتسرق البنك وما تردّش القرض ولّا حاجة - فالبنك وقتها بيروح يطالب
شركات التأمين تعوّضه

\-

أصل إنتا فاكر بتوع البنوك دول فاتحين الوفاء والأمل -
وبيقوموا الصبح يدوّروا على ناس يشاركوهم - ويدوّروا على ناس غلابة عاوزة
تشتري عربيّات ومش معاها تمنها فيساعدوهم

أنا دمعتي قريّبة - أرجوك ما تضغطش عليّا أكتر من كده

\-

يبقى البنك مش هيشتري لك حاجة

البنك يسلّفك ثمن السيّارة - وإنتا تشتري السيّارة - وتسدّ
للبنك ( القرض ) بتاعه مضافا إليه قيمة الربا

\-

دا ببساطة الفاصل الوحيد بين الحلال والحرام في موضوع
البنوك

لو يشاركك - يبقى حلال - لو يبيع ويشتري - يبقى حلال -
لكنّه ما بيعملش كده

البنك فقط ((((( يقرض ))))) و ((((( يستردّ القرض زائدا
عليه الربا )))))

\-

عارف لو البنك اشترى سلعة ب 1000 جنيه - وباعها لك قسط ب
1100 - ده حلال

لكن البنك بيسلّفك الألف جنيه - وإنتا تشتري - ويستردّهم منّك
1100 - ده ربا

الحالة الأولى بيع

التانية ربا

\-

قال تعالى ( ذَٰلِكَ بِأَنَّهُمْ قَالُوا إِنَّمَا الْبَيْعُ مِثْلُ الرِّبَا ۗ وَأَحَلَّ
اللَّهُ الْبَيْعَ وَحَرَّمَ الرِّبَا )

\-

لاحظ العظمة في هذه الآية

الله سبحانه وتعالى لم يردّ على من ادّعى بأنّ البيع مثل
الربا - لم يردّ عليه الله سبحانه وتعالى بأن قال له أنّ ( البيع مختلف عن
الربا والسبب كذا )

\-

ولكن الله سبحانه وتعالى قال ( وَأَحَلَّ اللَّهُ الْبَيْعَ وَحَرَّمَ
الرِّبَا )

يعني حتّى لو إنتا شايف المعاملتين زيّ بعض - فدا حلال ودا
حرام
