---
layout: post
title: "السهل سهل والصعب صعب"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


هيا الصناعة سهلة ولا صعبة ؟!

بنسمعكم . نلاقيكوا بتقولوا لنا صنعوا . انتوا ما بتصنعوش
ليه . وقاعدين تعرضوا لنا نماذج من مشاريع صناعية مبهرة

ونسمعكم بردو . نلاقيكوا بتقولوا الصناعة ملانة مشاكل .
ولازم تنتبه . وتمشي على الصراط المستقيم . ولو اتهزيت من ع الحبل
هتقع

هيا الصناعة سهلة ولا صعبة ؟!

.

شوف حضرتك

السهل في الصناعة سهل . والصعب صعب

يا راجل !!

هههههههه

.

لا صحيح

السهل في الصناعة سهل

فيه حاجات سهلة . لو وقفت قدامها وخفت منها وعطلت بسببها
تبقى غلطان

.

حاجات زي شراء ماكينة بعد ما تكون حددت النوع المناسب
والوكيل المناسب والمواصفات المناسبة

حاجة زي تصنيع اسطمبة

حاجة زي توزيع المنتج

.

دي حاجات سهلة

لو وقفت قدامها يبقى انتا واقف ليه ؟!

دا خوف غير صحي وقلق غير مبرر

.

الحاجات الصعبة زي

تحديد مواصفات الماكينة

تحديد المنتج اللي هتعمل له اسطمبة

تحديد توليفة المنتج . أو المزيج التسويقي للمنتج اللي
هتسوقه . مواصفاته . مميزاته . سعره . شريحته المستهدفة . طرق
توزيعه

.

فالصناعة يا فندم ( سهلة جدا وصعبة جدا )

.

الموضوع زي السواقة

إيه الصح . نمشي بالراحة . ولا نسوق بسرعة

نمشي بالراحة في المساكن والطرق المكسرة

ونسوق بسرعة في الطرق السريعة المفتوحة

.

لو سقت بسرعة وسط المساكن تبقى غلطان

ولو سقت ببطء على طريق مفتوح تبقى غلطان

.

كذلك الصناعة

.

[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXk0_Qql9o86x3bUWV4741nP7K9d_Tk3KDnWQSrLWAam8u5kwT9aEFhrnh4EMZQFYT76khI-Q47_pSUW_HLglLwPtQbDlwHak83abks0DeRVLkVQwbY9NDAXqnoSKebu7zwXJ_F-BMa2DBACRlJrzap9JdD3bQx5Ay8CLWrGQNItg&__tn__=*NK-R)

.

هدي وقت المناطق المحتاجة عقل وتفكير واتخاذ قرار

وسرع وتشجع عند المناطق اللي فيها عمل وتنفيذ
