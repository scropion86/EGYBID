---
layout: post
title: "تجزيء الوقت.md"
date:   2024-07-21T00:00:01+03:00
author: "Mahmoud"
category: "2 - نصيحة من خبير"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXZ16HVHr3Vhujja5pUxdysxC5LVWYwus2j5m69qaR5z_jH0APrdq18P7CmN-Cp4i8HGI7g5xr-SJDPF1betxzg-2pGReq0Jqaxmy-sQSAAWVH1eTQMYh6voeiDUugly_gmtaD4jbAdOWNVjPtxg1_7S9g29VorNTL-FUnYAQv3euvKjRWY16V7wXlkWAJwEfo&__tn__=*NK-R)

\-

أفضل طريقة للاستفادة من الوقت هي
[<u>\#تجزيؤه</u>](https://www.facebook.com/hashtag/%D8%AA%D8%AC%D8%B2%D9%8A%D8%A4%D9%87?__eep__=6&__cft__%5b0%5d=AZXZ16HVHr3Vhujja5pUxdysxC5LVWYwus2j5m69qaR5z_jH0APrdq18P7CmN-Cp4i8HGI7g5xr-SJDPF1betxzg-2pGReq0Jqaxmy-sQSAAWVH1eTQMYh6voeiDUugly_gmtaD4jbAdOWNVjPtxg1_7S9g29VorNTL-FUnYAQv3euvKjRWY16V7wXlkWAJwEfo&__tn__=*NK-R)

وأضمن طريقة للاستفادة من الوقت هي
[<u>\#التخطيط_المسبق</u>](https://www.facebook.com/hashtag/%D8%A7%D9%84%D8%AA%D8%AE%D8%B7%D9%8A%D8%B7_%D8%A7%D9%84%D9%85%D8%B3%D8%A8%D9%82?__eep__=6&__cft__%5b0%5d=AZXZ16HVHr3Vhujja5pUxdysxC5LVWYwus2j5m69qaR5z_jH0APrdq18P7CmN-Cp4i8HGI7g5xr-SJDPF1betxzg-2pGReq0Jqaxmy-sQSAAWVH1eTQMYh6voeiDUugly_gmtaD4jbAdOWNVjPtxg1_7S9g29VorNTL-FUnYAQv3euvKjRWY16V7wXlkWAJwEfo&__tn__=*NK-R)
له

\-

أوّل ما باشتري بلوكّ نتيجة السنة الجديدة - بقوم مجزّؤه
لمراحل

المراحل تقريبا بتبقى حوالي 3 شهور

وباربطها بأحداث

\-

في الصورة /

المراحل مرتبطة بأحداث

بداية رمضان

عيد الأضحى - وبداية الصيف

بداية الشتاء

\-

وبعدين تحطّ هدف مرحليّ لكلّ مرحلة

\-

وليكن مثلا - من هنا لرمضان محتاج اكون فرشت المكتب
الجديد

من رمضان للعيد الكبير محتاج اكون عيّنت موظّفين

خلال فترة الصيف محتاج اكون جهّزت لمعرض ماكتك من حيث
الطباعة والديكور

خلال فترة الشتاء محتاج أكون بجهّز لمعرض ماكتك بشكل
أقرب

\-

وبعدين تاخد كلّ مرحلة تقسّمها لمراحل

\-

يعني مثلا الصيف ده تقسّمه ل 3 مراحل

المرحلة الأولى يكون التركيز فيها على التسويق مثلا

المرحلة الوسيطة محتاج أخفّ الشغل عشان دي فترة مصايف وفسح
للأولاد

المرحلة الأخيرة محتاج اضغط في شغل مكتبي بحيث اسلّم كلّ
الدراسات المفتوحة في الصيف

\-

ولازم تراعي في خطّتك
[<u>\#موسميّة</u>](https://www.facebook.com/hashtag/%D9%85%D9%88%D8%B3%D9%85%D9%8A%D9%91%D8%A9?__eep__=6&__cft__%5b0%5d=AZXZ16HVHr3Vhujja5pUxdysxC5LVWYwus2j5m69qaR5z_jH0APrdq18P7CmN-Cp4i8HGI7g5xr-SJDPF1betxzg-2pGReq0Jqaxmy-sQSAAWVH1eTQMYh6voeiDUugly_gmtaD4jbAdOWNVjPtxg1_7S9g29VorNTL-FUnYAQv3euvKjRWY16V7wXlkWAJwEfo&__tn__=*NK-R)
شغلك

مثلا عندي الصيف موسم بسبب رجوع الناس من الخليج في
أجازاتهم - فبيكونوا عاوزين يدرسوا مشاريعهم الاستثماريّة في الفترة
دي

\-

عشان كده لازم أيّ مشروع جديد تعيش معاه سنة أو سنتين بحيث
تحدّد موسميّته

ولو المشروع موجود قبل كده - يبقى اسأل الناس اللي قبلك عن
موسميّة النوع ده من المشاريع

\-

الموسميّة مهمّة جدّا - لو ما استفدتش منها - هتضرّك !!

لإنّ الشغل هيضغط عليك فجأة - فمش هتعرف تلاحق عليه -
فهيعمل لك سمعة سيّئة !!!

\-

دي الملحوظة الأولى إنّك عشان تستفيد من الوقت - أفضل طريقة
إنّ تجزّؤه

حتّى الأكل - لو جزّأته هتستفيد بيه أكتر

لو قسّمت الرغيف - هيشبّعك أحسن ما تاكله مرّة واحدة
!!!

\-

والتجزيء ده يوصل لمرحلة حتّى اليوم الواحد

عشان كده باحترم جدّا توصية الإسلام بنوم القيلولة !

\-

ليه ؟!

لإنّها بتقسم اليوم الواحد لمرحلتين - فتقدر تقول - هاعمل
كذا من الصبح لحدّ وقت القيلولة - وكذا من القيلولة لحدّ وقت النوم

\-

لكن لو حاولت تعمل كده من غير قيلولة - مش هتقدر - لإنّك
هتكون منهك من بعد العصر لوقت النوم - فالقيلولة بتدّيك الطاقة اللازمة
للنصف الثاني من اليوم

\-

فاكرين لمّا قلت لكوا لازم لمّا تدخل البيزنس تكفر
بالهندسة - وتكفر بإنّ 1 + 1 = 2

أهو تنظيم الوقت بيخلّي 2 / 2 لا تساوي 1

\-

يعني اليوم لو قسمته على مرحلتين - لو رجعت جمعت مجموع
إنجاز المرحلتين - مش هتطلع النتيجة زيّ إنجاز يوم واحد متّصل - هتطلع
أكبر !!

قال هندسة قال

تيجي فين الهندسة لمّا تشتري باتنين جنيه فول - كلّ جنيه
لوحده - فيطلعوا أكتر ممّا تشتري ب 2 جنيه على بعض !!

الهندسة حاجة - والبيزنس حاجة تانية خالص

\-

وبردو لازم تراعي في التقسيمات دي إيه يتعمل في المرحلة
الأولى - اللي انتا فايق فيها - وإيه يتعمل في المرحلة اللي انتا فقدت
طاقتك فيها

\-

خلّي الشغل الذهنيّ في المرحلة الأولى - والشغل البدنيّ في
المرحلة التانية

الجسم وهوّا مرهق تقدر تغصب عليه يعمل شغل بدنيّ

لكن عقلك لو مرهق ذهنيّا ما تقدرش تغصب عليه يعمل شغل
ذهنيّ

\-

دي التوصية الأولى

\-

النصيحة التانية بتقول
[<u>\#اللي_بدأ_انتهى</u>](https://www.facebook.com/hashtag/%D8%A7%D9%84%D9%84%D9%8A_%D8%A8%D8%AF%D8%A3_%D8%A7%D9%86%D8%AA%D9%87%D9%89?__eep__=6&__cft__%5b0%5d=AZXZ16HVHr3Vhujja5pUxdysxC5LVWYwus2j5m69qaR5z_jH0APrdq18P7CmN-Cp4i8HGI7g5xr-SJDPF1betxzg-2pGReq0Jqaxmy-sQSAAWVH1eTQMYh6voeiDUugly_gmtaD4jbAdOWNVjPtxg1_7S9g29VorNTL-FUnYAQv3euvKjRWY16V7wXlkWAJwEfo&__tn__=*NK-R)
!!

\-

السنة لو بدأت - خلاص - مش هتعرف تخطّط لها

السنة لو بدأت - تبقى انتهت

\-

الربع لو بدأ - يبقى انتهي

الشهر

الأسبوع

اليوم

\-

فلازم حضرتك قبل ما تنام تكون مخطّط لشغل بكره

يوم الخميس تكون رتّبت كلّ تحرّكات الأسبوع القادم

\-

لو حدّ طلب منّي زيارة يوم السبت - يبقى هروح له الأسبوع
اللي بعده

\-

وبمناسبة ترتيب الزيارات دي - باعتبارنا في مصر - فالنصيحة
إنّك تأخّر التأكيد على موعد الزيارات

رتّب يوم السبت مثلا لزيارة يوم الاثنين في الأسبوع
القادم

لكن أكّد عليها يوم الأحد مساءا من الأسبوع القادم

\-

لو أكّدت الخميس من الأسبوع ده - من الخميس للإثنين - هيكون
اللي انتا رتّبت معاه غيّر مواعيده - للأسف احنا ما عندناش أدنى التزام
بالمواعيد

\-

النصيحة الأخيرة /

\-

خلّيك old school

\-

يعني - اكتب على ورق النتيجة - ما تستخدمش الكالندر الي في
الموبايل

اشتري أجندة جيب - أو مفكّرة

الكتابة أفضل طريقة للتذكير - الحداثة فشلت في الموضوع
ده - أو ع الأقلّ معايا

\-

[<u>\#الحياة_عندك_مراحل</u>](https://www.facebook.com/hashtag/%D8%A7%D9%84%D8%AD%D9%8A%D8%A7%D8%A9_%D8%B9%D9%86%D8%AF%D9%83_%D9%85%D8%B1%D8%A7%D8%AD%D9%84?__eep__=6&__cft__%5b0%5d=AZXZ16HVHr3Vhujja5pUxdysxC5LVWYwus2j5m69qaR5z_jH0APrdq18P7CmN-Cp4i8HGI7g5xr-SJDPF1betxzg-2pGReq0Jqaxmy-sQSAAWVH1eTQMYh6voeiDUugly_gmtaD4jbAdOWNVjPtxg1_7S9g29VorNTL-FUnYAQv3euvKjRWY16V7wXlkWAJwEfo&__tn__=*NK-R)

[<u>\#اللي_بدأ_انتهى</u>](https://www.facebook.com/hashtag/%D8%A7%D9%84%D9%84%D9%8A_%D8%A8%D8%AF%D8%A3_%D8%A7%D9%86%D8%AA%D9%87%D9%89?__eep__=6&__cft__%5b0%5d=AZXZ16HVHr3Vhujja5pUxdysxC5LVWYwus2j5m69qaR5z_jH0APrdq18P7CmN-Cp4i8HGI7g5xr-SJDPF1betxzg-2pGReq0Jqaxmy-sQSAAWVH1eTQMYh6voeiDUugly_gmtaD4jbAdOWNVjPtxg1_7S9g29VorNTL-FUnYAQv3euvKjRWY16V7wXlkWAJwEfo&__tn__=*NK-R)
!!!
