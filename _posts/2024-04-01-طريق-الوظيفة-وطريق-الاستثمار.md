---
layout: post
title: "طريق الوظيفة وطريق الاستثمار"
date:   2024-04-10T00:00:01+03:00
author: "Mahmoud Marzouk"
category: "نصيحة من خبير"
tag: "نصيحة من خبير"
---


الطريق من نزلة الإقليمي للمنصورة حاليا بيتعمل له
ازدواج

طريق جديد شرق الرياح التوفيقي مخطط يكون اتجاه واحد من
بنها للمنصورة

والطريق القديم مخطط يكون اتجاه واحد من المنصورة
لبنها

.

كنت راجع من العاشر النهارده . فخدت الطريق الجديد
كالمعتاد

الطريق جديد وواسع وشبه فاضي . فكنت ماشي بالعربية
بسرعة

ولاحظت في الجانب الآخر الناس الملتزمين بالرجوع من الطريق
القديم متكدسين عند كمين كفر شكر وكمين ميت غمر

فده شغل بالي بالأفكار التالية

.

أولا /

الطريق الجديد ده عرفته بالاستكشاف

كنت بانزل امشي عليه . وأحول للطريق القديم من أول
بلد

تاني مرة أسوق لتاني بلد . لقيت الوصلة شغالة . أحول من
عند تاني بلد

تالت مرة أطول لتالت بلد . لقيت الوصلة مقفولة .
أرجع

وبعد شهر أجرب تاني

.

وبعدين بطلت اعمل كده . بقيت بسوق على الطريق القديم .
وأبص الناحية التانية . لقيت عربيات ماشية عليه . تبقى الوصلة دي
اشتغلت

.

ثانيا /

الطريق الجديد ده العربيات ماشية عليه رايح جاي . وبسرعتها
. فاللي هيعمل عليه حادثة !!

.

غير الطريق القديم . هوا مكسر أصلا . فما فيش جري . دا غير
إن العربيات ماشية فيه اتجاه واحد

.

ثالثا /

الطريق الجديد لسه ما فيش عليه نور

.

رابعا /

الطريق الجديد كل يوم بحال . الطريق فيه شغل في أكتر من
منطقة . فيوم تلاقي كوبري شغال . وتاني يوم الكوبري وجنب الكوبري مقفولين .
تقوم تلف وترجع . وتالت يوم الكوبري مقفول وجنب الكوبري مفتوح . فتمشي من
جنب الكوبري بدل ما تطلعه

.

خامسا /

الطريق فيه وصلات مكسرة جدا . بس بتضطر تمشيها

.

في المحصلة . الطريق الجديد أسرع . مخاطرته كبيرة . لكن لو
انتا بتسوق من زمان . هتنتبه لمخاطره

.

الطريق القديم بطيء ومكسر . لكن مضمون

.

إنتا محتاج عشان تمشي على الطريق الجديد الآتي

.

أولا /

إن يكون معاك عربية . لو انتا راكب ميكروباص . فالقرار
لسواق الميكروباص

.

ثانيا /

الخبرة الشخصية . أو مراقبة خبرات الآخرين

.

ثالثا /

مهارة السواقة

.

رابعا /

المخاطرة بحادثة على طريق العربيات ماشية فيه بسرعة وفي
اتجاه معاكس

.

خامسا /

المرونة في التعامل مع طريق كل يوم بحال . والتعلم المستمر
وتحديث بياناتك عن مدى وصول أعمال الإنشاءات في الطريق

.

سادسا /

تقبل المشاكل في بعض الوصلات في الطريق مقابل إن المحصلة
لصالحه في الوقت

.

سابعا /

الاعتماد على نور عربيتك . ما فيش نور على الطريق

.

ثامنا /

المخاطرة بوجود حد يثبتك بالعربية بالليل لوحدك

.

تاسعا /

المخاطرة بتعطل العربية في طريق ما فيش عليه خدمات

.

عاشرا /

تعرف إمتى تناور بين الطريق الجديد والقديم . إيه الوصلة
اللي ممكن تسيب فيها الطريق الجديد وتمشيها على الطريق القديم . وبعدين
ترجع للطريق الجديد تاني

.

أخيرا /

مستخدمو الطريق القديم هما الأكثر . كانوا واقفين متعطلين
عند كمين كفر شكر وكمين ميت غمر . وبيبصوا على العربيات اللي بتجري على
الطريق الجديد وبيقولوا عليهم

أولا /

يا بختهم . معاهم عربيات . تلاقي امهم هيا اللي جايباها
لهم

.

ثانيا /

دول ناس من أهل البلاد اللى في الناحية التانية . فحافظين
الطريق ده

.

ثالثا /

دول ناس متهورين . بيخاطروا يعملوا حادثة على طريق سريع
ومزدوج زي ده ليه

.

رابعا /

أكيد دول عاملين جريمة وبيهربوا من الكماين

.

خامسا /

لما يعدوا جنب حتة من اللي الطريق الجديد فيها سالك يقولوا
. يا بختهم . طريقهم سالك

.

سادسا /

لما يعدوا جنب حتة من اللي الطريق الجديد فيها مكسر يقولوا
. شوفوا المجانين . سايبين الطريق اللي شغال . وماشيين على طريق
مكسر

.

سابعا /

لما يدركوا إن اللي خدوا الطريق الجديد وصلوا أسرع .
يقولوا
[<u>\#حظوظ</u>](https://www.facebook.com/hashtag/%D8%AD%D8%B8%D9%88%D8%B8?__eep__=6&__cft__%5b0%5d=AZWWIgHKYeuljY5fVNWi_EvUCbBc3i1aDMHCHe0M80JBIy-u_Gb5lJgjMyLbzeU--RfBNbSq6oUJb4FKmmiVMu9megVl5_jM_YsnU1e2ZQl6eNYyGh953DR2uS9xTXIRUUr4kWE49CgPk9whd9SU8Gim0t7E7wSi_dHcbrWEFSWjc20Ji8R_dPx6UC3P23vkpEA&__tn__=*NK-R)
