---
layout: post
title: "التعامل مع العميل المتطلّب.md"
date:   2024-07-21T00:00:01+03:00
author: "Mahmoud"
category: "1 - مفاهيم مهمّة في البيزنس"
---
[<u>\#نصيحة_من_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

[<u>\#التعامل_مع_العميل_المتطلّب</u>](https://www.facebook.com/hashtag/%D8%A7%D9%84%D8%AA%D8%B9%D8%A7%D9%85%D9%84_%D9%85%D8%B9_%D8%A7%D9%84%D8%B9%D9%85%D9%8A%D9%84_%D8%A7%D9%84%D9%85%D8%AA%D8%B7%D9%84%D9%91%D8%A8?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

في مسرحيّة عفروتّو - محمّد هنيدي - باعتباره عفريت نازل يحقّق
أحلام حسن حسنيّ

قال له كلّ طلباتك مجابة يا عبد الله - ما عدا حاجتين -
الصحّة - والنسكافيه !!

النسكافيه ؟!

قال له ما انتا هتزهّقني - لأ إدعكهولي شويّة - فين المجّ
بتاعي - وانا مش قهوجي

\-

ده هوّا العميل المتطلّب

المتطلّب يعني كثير الطلبات

\-

ويا سلام بقى لو كانت الطلبات دي عكس بعضها

يعني يطلب طلب النهارده - تعملهوله - ييجي بكره يقول لك لأ
أصل \...

ويعمل زيّ عمّ أيّوب في مسرحيّة الجوكر - لأ انا حاوس اقحود
هناك

\-

أو يطلب طلبات مستحيلة

زيّ عادل إمام في مسرحيّة الزعيم لمّا كان بيقول له انجرّ اجري
هات لي كبّاية ميّه - ساقعة - بسّ تكون سخنة - وعايز حدّاية ف رغيف - عشان تبقى
تتبوّأ في أمريكا اللاتينيّة

\-

طيّب نتعامل مع العميل ده ازّاي ؟

\-

الأوّل - قبل ما نتكلّم عن التعامل مع هذا العميل - محتاج
أبروز مبدأين

\-

[<u>\#المبدأ_الأولى</u>](https://www.facebook.com/hashtag/%D8%A7%D9%84%D9%85%D8%A8%D8%AF%D8%A3_%D8%A7%D9%84%D8%A3%D9%88%D9%84%D9%89?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)
/

\-

[<u>\#العميل_المتطلّب_يرفع_مستواك</u>](https://www.facebook.com/hashtag/%D8%A7%D9%84%D8%B9%D9%85%D9%8A%D9%84_%D8%A7%D9%84%D9%85%D8%AA%D8%B7%D9%84%D9%91%D8%A8_%D9%8A%D8%B1%D9%81%D8%B9_%D9%85%D8%B3%D8%AA%D9%88%D8%A7%D9%83?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

تخيّل حضرتك بتروح جيمّ - كلّ يوم تروح الجيمّ - الكابتن يدرّبك
على نفس التمارين - بنفس الأوزان

أكيد حضرتك هتتضايق - وهتعتبر نفسك مش بتستفيد - ومستواك
مش بيرتفع

دي حقيقة - إنتا مستواك هيفضل ثابت - ببساطة - لإنّك جوّا
منطقة الراحة - ال comfort zone

عشان عضلاتك تقوى وتكبر - حضرتك محتاج تحطّها تحت
ضغط

القاعدة الشهيرة في الجيمّ اللي بتقول no pain - no
gain

\-

النكتة بقى إنّ القاعدة دي تسري على أيّ حاجة - أيّ حاجة تحسّ
إنّك بقيت بتعملها وانتا مستريّح - تأكّد إنّك خلاص ما بقتش بتستفاد
منها

وهنا ييجي دور العميل المتطلّب - إنّه يجري وراك بالكرباج
لغاية ما تخسّ

\-

العميل المتطلّب لو علّقت على راسه يافطة ( العميل على حقّ
) - هتستفيد جدّا منّه

هتستفيد منّه إنّه هيدخّلك في منطقة تعب - التعب ده هيرفع
مستواك

زيّ بالظبط كابتن الجيمّ اللي بيحطّك في تمرين صعب - فيرفع
لياقتك

\-

[<u>\#المبدأ_الثانية</u>](https://www.facebook.com/hashtag/%D8%A7%D9%84%D9%85%D8%A8%D8%AF%D8%A3_%D8%A7%D9%84%D8%AB%D8%A7%D9%86%D9%8A%D8%A9?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

[<u>\#ليس_كلّ\_أمر_سيّء_مرفوض</u>](https://www.facebook.com/hashtag/%D9%84%D9%8A%D8%B3_%D9%83%D9%84%D9%91_%D8%A3%D9%85%D8%B1_%D8%B3%D9%8A%D9%91%D8%A1_%D9%85%D8%B1%D9%81%D9%88%D8%B6?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

سيّدنا عمر بن عبد العزيز قال ( لو أنّ الناس كلّما استصعبوا
أمرا تركوه - ما قام للناس أمر دين ولا دنيا )

\-

القاعدة دي في يوم من الأيّام كنت عاملها كوفر بروفايل
الفيس بتاعي - من كتر ما الحكمة منها لمستني

\-

الفرق بين الناجح والفاشل هو قاعدة بسيطة بتقول ( نقاوم ما
نحبّ - ونتحمّل ما نكره )

\-

فلو كلّ شيء كرهناه - تركناه - يبقى هنفضل في نقطة الصفر -
زيّنا زيّ الطفل اللي عاوز يلعب فقط - بسّ ده طفل - لكن احنا كبار وناضجين -
ومسؤولين

فما ينفعش نرفض شيء لمجرّد إنّنا بنكرهه

نرفضه لإنّه بيضرّنا - ماشي - لكن مش لإنّنا بنكرهه - لو
بنكرهه وهينفعنا - يبقى يا هلا

\-

سيّدنا عليّ بن أبي طالب قال حكمة بالغة مفادها هو ( إحرص
على ما تكره ) !!

\-

فكأنّه لخّص لنا الموضوع بإنّه عادة الحاجات المفيدة - بتكون
مكروهة !

\-

ودي حقيقة - الحاجات المفيدة دايما بتكون مكروهة - لإنّها
عادة بتتضادّ مع رغبات النفس في الانطلاق والأنتخة والمرقعة والعلوقيّة - حفّت
الجنّة بالمكاره

لكن الحاجات اللي في سكّة الانطلاق والأنتخة عادة بتكون غير
مفيدة - وحفّت النار بالشهوات

\-

فهتلاقي نفسك عادة بتكره الأمور المفيدة !! - حلو - إمسك
في الحاجة اللي تكرهها بقى - لإنّك طالما بتكرهها - تبقى هتفيدك

الشيطان عارف إنّها هتفيدك - فبيكرّهك فيها

\-

فدول مبدأين خلّينا نثبّتهم الأوّل

وهما

العميل المتطلّب بيرفع مستواك

مش كلّ شيء مكروه مرفوض

\-

نيجي بقى لسؤال الحلقة

وهو

لو العميل المتطلّب ده تخطّى معايا مرحلة الطلبات لمرحلة
الخسارة !!

\-

يعني طلب منّي حاجات أكتر من المتّفق عليه - بشكل يخلّيني
أطلع خسران من الاتّفاق ده

\-

فالقاعدة العامّة هي ( لا ضرر ولا ضرار )

والقاعدة العامّة هي ( المسلمون عند شروطهم )

\-

فيبقى الموضوع ده هنتعامل معاه بالنقاط التالية
بالترتيب

\-

[<u>\#النقطة_الأولى</u>](https://www.facebook.com/hashtag/%D8%A7%D9%84%D9%86%D9%82%D8%B7%D8%A9_%D8%A7%D9%84%D8%A3%D9%88%D9%84%D9%89?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)
/

\-

[<u>\#العقد_شريعة_المتعاقدين</u>](https://www.facebook.com/hashtag/%D8%A7%D9%84%D8%B9%D9%82%D8%AF_%D8%B4%D8%B1%D9%8A%D8%B9%D8%A9_%D8%A7%D9%84%D9%85%D8%AA%D8%B9%D8%A7%D9%82%D8%AF%D9%8A%D9%86?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

حضرتك ما تعملش أيّ شغل من غير ما يكون فيه اتّفاق مكتوب بين
الطرفين

\-

طب ما دي معروفة

تمام - معروفة - الجديد بقى هو إنّ الاتّفاق ده لا بدّ وأن
يشتمل على كلّ تفاصيل الاتّفاق - مهما كانت بسيطة

\-

والأهمّ !!! وركّز - ومهما كانت عفويّة وافتراضيّة ومتعارف
عليها

\-

ليه ؟!

لإنّ كلمة متعارف عليها دي عادة بتكون بين أهل الصنعة
الواحدة

يعني لمّا نقول مثلا الحيطة دي هتتدهن - فما بنقولش هتتدهن
كام وشّ - لإنّ أهل الصنعة عارفين إنّ الدهان بيكون 3 وشوش مثلا - أو 4

ولو كانت الحيطة مدهونة قبل كده يبقى الدهان الجديد هيكون
وشّين مثلا

ولو كانت مدهونة بنفس اللون - هيكون الدهان الجديد وشّ
واحد

دي أمثلة لمجرّد التمثيل - أنا مش مقاول يعني

\-

فلو حضرتك مقاول وبتتّفق مع عميل - وقلت هندهن الحيطة
الفلانيّة - فلازم توضّح التفاصيل المتعارف عليها دي - لإنّ العميل مش متعارِف
عليها ولا حاجة

ولّا انتا بتدهن الحيطة لعميل هوّا مقاول أساسا ؟! أمّال هوّا
جايبك ليه ؟!

\-

فدي النقطة الأولى - اللي هيّا
[<u>\#الوقاية_خير_من_العلاج</u>](https://www.facebook.com/hashtag/%D8%A7%D9%84%D9%88%D9%82%D8%A7%D9%8A%D8%A9_%D8%AE%D9%8A%D8%B1_%D9%85%D9%86_%D8%A7%D9%84%D8%B9%D9%84%D8%A7%D8%AC?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

قبل ما ندخل في خلاف بخصوص انتا كنت تقصد كذا وانا كنت
طالب كذا - كان الأفضل هو توضيح كلّ هذه النقاط البسيطة في الاتّفاق قبل
بداية العمل

\-

وهنا بيبان دور الخبرة - إنّك كلّ مرّة تعمل فيها اتّفاق -
وتحصل مشكلة مع عميل ما كانتش موضّحة في الاتّفاق - إرضي العميل في النقطة
دي - وخد النقطة دي وضيفها على كلّ الاتّفاقات الجديدة بعد كده - بعد سنتين
تلاتة هتلاقي عقد الاتّفاق بتاعك بقى مليان ملاحظات صغيّرة جدّا - وكتيرة
جدّا - وتافهة جدّا - لكنّها مهمّة جدّا - ونافعة جدّا

\-

وهنا ملاحظتين

الملاحظة الأولى

اللي كاتب الاتّفاق هوّا اللي بيتحمّل مسؤوليّة الالتباس في
وصف الاتّفاق !

\-

يعني

الاتّفاق مكتوب - تمام - لكن الكلام يحتمل معنيين - يبقى أيّ
معنى منهم اللي هيمشي ؟

\-

الإجابة هي إنّ المعنى اللي هيمشي هوا المعنى الأكثر ضررا
على كاتب الاتّفاق والأكثر نفعا للمكتوب ليه الاتّفاق

\-

ليه ؟

لإنّ ده كان دور كاتب الاتّفاق إنّه يكتب الاتّفاق بصيغة ترفع
عنّه الضرر - فلو هوّا تقاعس عن هذا الدور - يبقى يتحمّل مسؤوليته

\-

يعني أنا مثلا كاتب اتّفاق - وكاتب فيه إنّي هادهن الحيطة
الفلانيّة - وما وضّحتش هاستخدم دهان عالي ولّا متوسّط ولّا منخفض الجودة

وقت ما نختلف - والعميل قال إنّه كان متخيّل إنّك هتستخدم
دهان عالي الجودة - وانتا قلت إنّ العرف إنّنا بنستخدم دهان متوسّط الجودة -
كلام مين اللي يمشي ؟!

كلام العميل

\-

ليه ؟! لإنّ العميل على حقّ ؟!

لأ - لإنّ حضرتك اللي كنت كاتب الاتّفاق - فعدم توضيح نقطة
درجة الجودة دي هي غلطتك انتا - مش غلطة العميل

\-

يبقى حضرتك تخسر المرّدة دي - وتتأدّب - بالفلوس - وتتعلّم -
وتاني مرّة تبقى تكتب نوع الدهان وشكل الجردل اللي هنجيب فيه الدهان كمان -
ورقم العربيّة الداتسون اللي هتجيب الدهان - إكتب - هيّا الكتابة بفلوس
؟!!

\-

طب ما فيه قاعدة بتقول ( المعروف عرفا - كالمشروط
شرطا )

والعرف بيقول إنّنا بنستخدم دهان متوسّط - فمش لازم نصرّح
بهذه المعلومة المعروفة

\-

فنقول لك - المعروف ده مين اللي قال إنّه معروف أصلا
؟!

العميل ما يعرفوش - ولا فيه حدّ من خارج الصنعة يعرفه -
يبقى مش عرف

\-

العرف هو ما تعارف عليه الناس - كلّ الناس

الناس تعارفت مثلا على إنّ السمسار له عمولة - ما ينفعش حدّ
ييجي يقول ما كنتش اعرف

لكن نوع الدهان بيكون إيه في التشطيبات ده مش عرف ولا
متعارف عليه عند كلّ الناس

\-

الملاحظة الثانية - إنّك تبقى عامل حسابك في هامش ربح فوق
هامش الربح الطبيعيّ تحسّبا لطلبات العميل الإضافيّة

\-

[<u>\#النقطة_الثانية</u>](https://www.facebook.com/hashtag/%D8%A7%D9%84%D9%86%D9%82%D8%B7%D8%A9_%D8%A7%D9%84%D8%AB%D8%A7%D9%86%D9%8A%D8%A9?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

[<u>\#هتنزل_المرّادي</u>](https://www.facebook.com/hashtag/%D9%87%D8%AA%D9%86%D8%B2%D9%84_%D8%A7%D9%84%D9%85%D8%B1%D9%91%D8%A7%D8%AF%D9%8A?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

في وسط الشغل - لو لقيت العميل طالب حاجة خلاف المتّفق
عليه - إحسب الموضوع

\-

لو لقيت الطلب ده مش هيخسّرك - أو مش هيخسّرك كتير - وافق
عليه - وعدّيها

\-

عادة المرونة دي منّك هيكون مردودها طيّب عند العميل

قال رسول الله صلّى الله عليه وسلّم - رحم الله امرءا سمحا
إذا باع - سمحا إذا اشترى - سمحا إذا اقتضى

\-

ويفضّل تقول للعميل على المجاملة اللي انتا عملتها له - ما
تعملهاش من باب صدقة السرّ يعني

\-

ليه ؟

عشان ما يسوقش فيها - ويبقى عارف إنّك عدّيت له دي من باب
المجاملة - مش من باب الحقّ

فما ياخدهاش تسلية إنّه كلّ شويّة يطلب حاجة جديدة - لحدّ ما
يوصّلك لإنّك تقفش معاه

\-

[<u>\#النقطة_الثالثة</u>](https://www.facebook.com/hashtag/%D8%A7%D9%84%D9%86%D9%82%D8%B7%D8%A9_%D8%A7%D9%84%D8%AB%D8%A7%D9%84%D8%AB%D8%A9?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

[<u>\#ننفع_بما_لا_يضرّ</u>](https://www.facebook.com/hashtag/%D9%86%D9%86%D9%81%D8%B9_%D8%A8%D9%85%D8%A7_%D9%84%D8%A7_%D9%8A%D8%B6%D8%B1%D9%91?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

لو لقيت التعديل اللي طالبه العميل خارج حدود الاتّفاق
بتاعكوا - وأكبر من إنّك تتحمّله بشكل ذوقيّ منّك - هيخسّرك يعني

هنا تقف وتقول للعميل ما فيش مانع نعمل لحضرتك النقطة
الفلانيّة - لكن دي هتتكلّف كذا - لإنّها خارج حدود الاتّفاق بتاعنا

\-

وهنا ييجي دور النقطة الأولى اللي فيها كنّا موضّحين تفاصيل
كلّ نقطة بنعملها في الشغل - فنرجع للإتّفاق المكتوب ده - نلاقي الكلام
واضح - يبقى ما يحصلش خلاف إن شاء الله

\-

[<u>\#النقطة_الرابعة</u>](https://www.facebook.com/hashtag/%D8%A7%D9%84%D9%86%D9%82%D8%B7%D8%A9_%D8%A7%D9%84%D8%B1%D8%A7%D8%A8%D8%B9%D8%A9?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

[<u>\#من_الشجاعة_أن_تجبن_ساعة</u>](https://www.facebook.com/hashtag/%D9%85%D9%86_%D8%A7%D9%84%D8%B4%D8%AC%D8%A7%D8%B9%D8%A9_%D8%A3%D9%86_%D8%AA%D8%AC%D8%A8%D9%86_%D8%B3%D8%A7%D8%B9%D8%A9?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

حسبت حساباتك - ولقيت نفسك هتخسر - ورجعت للاتّفاق - ولقيت
نفسك مش غلطان - وموضّح كلّ حاجة

\-

لكن !!

لقيت إنّك لو قفشت مع العميل - ممكن تكون النتائج هي خسائر
أكبر من الخسارة اللي هتخسرها دلوقتي لو طاوعته في طلباته الجائرة

\-

هنا بقى نرجع لقول شيخ الإسلام ابن تيمية حين قال - ليس
العاقل من يعرف الخير من الشرّ - إنّما العاقل من يعرف خير الخيرين و شرّ
الشرّين

\-

فخسارتك لو سمعت كلام العميل هي شرّ

وخسارتك لو اتخانقتوا - ممكن تكون شرّ أكبر منّه ( تحديدا -
السمعة )

\-

خسارة السمعة هي خسارة مهمّة جدّا ما ينفعش نغفلها

الكلمة السيّئة من العميل أثرها يعتبر 20 ضعف حجمها
!!

\-

يعني لو 10 عملاء قالوا رأيهم فيك - 9 قالوا إنّك تمام -
وواحد قال إنّك سيّء

كده النتيجة هي 9 مقابل 20 - مش 9 مقابل 1

\-

عشان كده - ممكن تجبن ساعة - وتعصر على نفسك لمونة - وتعدّي
الشغلانة دي للعميل ده بخسارة عادي - واعتبرها من ضمن خسايرك - ما الشغل
مكسب وخسارة - مش مكسب بسّ

\-

هتقول لي ما كده كلّ العملاء هيعملوا كده

\-

وهنا ييجي كلام كتير جدّا

\-

من أوّل طريقتك في اختيارالعملاء

أيوه - إختار عملائك - همّا مش فرض عليك

وارفض من البداية العميل اللي يبدو عليه كده من بعيد إنّه
هيقرفك قدّام - بناقصه خالص - من دلوقتي - عشان لو اتورّطت معاه دلوقتي مش
هتقدر ترفضه قدّام

\-

والكلام ده تبان أهمّيّته أكتر في الوقت اللي تكون فيه انتا
واقع وبتتنشّق على أيّ عميل - ففي الحالة دي \... إرفض العميل بردو - فاكرني
هقول لك اتحمّله عشان تجيب أيّ فلوس !!

\-

مرورا بمرحلة التفاصيل قبل الاتّفاق - اللي تحرص إنّها تكون
مملّة بالقدر الكافي

بحيث إمّا إنّها تكشف لك إنّ العميل ده هيقرفك قدّام -
فترفضه

أو هوّا يزهق منّك ويمشي من نفسه

أو ربّنا سبحانه وتعالى يكرمك بالعميل اللي يحبّ طريقة الشغل
التفصيليّة دي - فتكمّلوا مع بعض - ونطلع كلّنا مبسوطين آخر الشغل

\-

وصولا لإنّي أقول لك لأ مش كلّ العملاء هيعملوا كده ولا
حاجة

أيّ حاجة في الدنيا بتخضع لمنحنى التوزيع الطبيعيّ

فهتلاقي 10 % من العملاء ملائكة - و 80 % عاديّين - و 10 %
متعبين

\-

فاحنا كلّ كلامنا هنا هو عن عميل من كلّ 10

والعميل ده بنسبة كبيرة هنكون كنسلناه في المرحلتين
السابقتين في الاختيار والاتّفاق

\-

[<u>\#النقطة_الخامسة</u>](https://www.facebook.com/hashtag/%D8%A7%D9%84%D9%86%D9%82%D8%B7%D8%A9_%D8%A7%D9%84%D8%AE%D8%A7%D9%85%D8%B3%D8%A9?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

[<u>\#لأ_احنا_نروح_القسم</u>](https://www.facebook.com/hashtag/%D9%84%D8%A3_%D8%A7%D8%AD%D9%86%D8%A7_%D9%86%D8%B1%D9%88%D8%AD_%D8%A7%D9%84%D9%82%D8%B3%D9%85?__eep__=6&__cft__%5b0%5d=AZX9gq0Ztdnyrb5I2OZU_RzDwI4A3qMbi_My0fAcOTcdOmJ3eElDjNLJK5aLnRC-CEkN_W-aRPYoWAn5LyGNpNFjYExt48hytC12hKRgdBwQWYJnv6E8-k06SB_Z9nEWWY5oz4izXY1W5sWLe8V-_y9O_pzH8x4hIASacULt--hjTpY1WyF80gg8oXfs4RMkE0XbL1hvE9Slq1r3goDNLDei&__tn__=*NK-R)

\-

لو الموضوع وصل لإنّ العميل مصمّم على طلبه - وطلبه
هيخسّرني - وخسارتي أكبر من حتّى إنّ سمعتي تتهزّ - يبقى عادي - نروح
القسم

\-

وهنا مهمّ جدّا إنّك تكون باني ثقة كبيرة عند الجمهور - بحيث
حتّى لمّا يحصل تاتش في سمعتك - يعدّي بسلام - وما يلحقش يهزّ الصورة
الكبيرة

\-

حاجة مثلا زيّ موقف حصل مع فودافون إنّ بيّاع ضرب عميل - هل
حدّ فاكره دلوقتي !!

\-

فنفس النظريّة - إنّك تكون حريص إنّك تكون باني سمعة كبيرة -
بحيث إنّه وقت ما العميل ده يحاول يبتذّك بالإساءة لسمعتك على السوشيال ميديا
مثلا - تكون انتا عارف إنّ الإساءة دي مش هتأثّر فيك

وإنّ الناس هتعتبرها مكايدة - مش موقف حقيقيّ - لإنّ سابقتك
الكبيرة ورصيدك ومخزونك عند الناس ما بيقولوش إنّك هذا الشخص السيّء

\-

ولمّا تحصل المكايدة دي - تذكّر قول سيّدنا عمر رضي الله عنه
حين قال ( أميتوا الباطل بالسكوت عنه )

يعني - ما تردّش عليه على السوشيال ميديا

\-

إلّا لو كنت انتا عاوز تستغلّ اللقطة دي في إشهار البراند
بتاعك طبعا - وده تكنيك انا اتكلّمت عنّه قبل كده تحت مسمّى ( الدعاية
)

\-

الدعاية معروف إنّها تكنيكات سلبيّة - لكنّك ممكن تستخدمها
باحترافيّة وحرص لنشر البراند بتاعك

\-

حاجة مثلا زيّ آخر تجربة عملتها إحدى شركات الحلويّات بنشر
إعلان سخيف جدّا - فكلّ الناس شيّرت الإعلان عشان تشتم البراند ده

فاحنا نشكركم لحسن تعاونكم معنا - وهنبقى ننزّل اعتذار -
بعد ما يكون الإعلان انتشر - والناس افتكرت إسمنا وبقى حاضر في
ذهنها

\-

لكن طبعا ما حدّش يلعب بالنار إلّا لو كان عارف هوّا بيعمل
إيه - مش المشكلة هي اللعب بالنار - المشكلة هي اللعب بالنار بالطريقة
الصحّ

\-

أنا مشهور مثلا إنّي باعمل بلوكّ - ده بيكرّه بعض المراهقين
فيّا - لكنّه بيعلّيني جدّا عند المستثمرين - لإنّ همّا دماغهم كده

المراهقين بقى مش فاهمين دماغ المستثمرين - عادي - مش
هنفتح مدرسة يعني ونقعد نشرح لهم

\-

فالبلوكات - أو بمعنى أدقّ ( الكلام الكتير عن البلوكّات ) -
هو تكنيك محسوب - مش مجرّد عصبيّة يعني

\-

دا غير إنّه ليه فايدة عظيمة جدّا - وهي - إنّي باعطيك شتيمة
تشتمني بيها - فعقلك ينصرف عن إنّك تشتمني بشتيمة تانية

\-

يعني لو حدّ سألك عنّي - وحبّيت تشتمني - هتقول عليّا إنّي
متكبّر وباعمل بلوكّات ع الفاضي والمليان - لكن عقلك هينصرف عن إنّك تقول عليّا
جاهل أو غير متخصّص

\-

بالعكس - معظم تعليقات الناس عليّا في النقطة دي بتكون
أساسا شهادة بالعلم - إنّهم دايما بيقولوا ( يغور العلم اللي ييجي من حدّ
متكبّر ) - أو يقولوا ( الأدب فضّلوه على العلم )

فهمّا كده بيشهدولي بالعلم وهمّا حاسّين إنّهم بيشتموني
!!

\-

ما يعرفوش إنّهم أساسا مدفوعين ( بالعلم ده ) إنّهم يقولوا
كده بالظبط - شغل عصابات - ههههه

\-

حاجة كده زيّ ما يكون كلب بيجري وراك - فمنصوح جدّا إنّك تقلع
الجاكت وتهوّشه بيه - عشان يعضّ الجاكت - بدل ما يعضّك من حتّة تانية

\-

نرجع لنقطة تعالى نروح القسم

وهنا بيكون الفيصل الأهمّ هو - الرجوع للنقطة الأولى
!!

\-

لاحظ النقطة الأولى ظهرت معانا في كام نقطة تانية
أصلا !!

\-

يعني إيه ؟

يعني النقطة الأولى كانت بتقول إيه ؟!

كانت بتقول لك اعمل عقد مكتوب

\-

أهو العقد المكتوب ده لازم يكون مكتوب فيه وقت ما نختلف
هيحصل إيه

\-

وطبعا من أبرز شروط النقطة دي هو ( الشرط الجزائيّ )

فضروريّ جدّا توضّح نقطة الشرط الجزائيّ في أيّ عقد - أو بمعنى
أشمل من كلمة الشرط الجزائيّ - توضّح نقطة لو اختلفنا هنعمل إيه

\-

والنكتة في مجتمعاتنا إنّ الناس بتتعامل مع الشرط الجزائيّ
معاملة إنّنا بنكتبه أيوه -وبنمضي عليه فعلا - لكن
وقت التنفيذ بيعتبر عيب وحرام !!

ليه ؟! ما تعرفش

\-

يعني لو طرف كاتب عقد وفيه شرط جزائيّ - وقت ما ييجي يتراجع
عن العقد - يبصّ لك باستنكار شديد ويقول لك إيه ده - إنتا عاوز تاخد منّي
فلوس

لا يا فندم - أنا عاوز آخد منّك حقّي - فقط - مش أكتر -اللي
انتا ماضي عليه - وباصم عليه

أمّال احنا كنّا بنكتبه ليه ؟! على سبيل الدعابة مثلا
؟!

\-

ومهمّ بردو في الموضوع ده إنّك تكون شغّال بدفعات - بحيث يكون
طول الوقت إنتا واخد فلوس تناظر الشغل اللي انتا عملته

وتكون آخر دفعة جزء من صافي ربحك - بحيث وقت ما تحبّوا
تتوقّفوا - يكون كلّ طرف قريب جدّا للحسبة العادلة

\-

ما ينفعش البائع ياخد جزء كبير من تكلفة المنتج أو
الخدمة - وبعدين نيجي نقف في أوّل المشروع - فالمشتري يطالب بردّ جزء كبير من
التكلفة - فيبقى صعب على البائع ردّه - أو يخسره المشتري

\-

كذلك - ما ينفعش البائع يأجّل تحصيل الدفعات - ويصرف من
جيبه - ونيجي وقت ما نختلف - يبقى البائع اتظلم في مصاريف صرفها ومش عارف
يحصّلها من المشتري
