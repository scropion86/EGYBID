---
layout: post
title: "استثمارات يغفل عنها المستثمرون.md"
date:   2024-07-21T00:00:01+03:00
author: "Mahmoud"
category: "1 - مفاهيم مهمّة في البيزنس"
---
[<u>\#استثمارات_يغفل_عنها_المستثمرون</u>](https://www.facebook.com/hashtag/%D8%A7%D8%B3%D8%AA%D8%AB%D9%85%D8%A7%D8%B1%D8%A7%D8%AA_%D9%8A%D8%BA%D9%81%D9%84_%D8%B9%D9%86%D9%87%D8%A7_%D8%A7%D9%84%D9%85%D8%B3%D8%AA%D8%AB%D9%85%D8%B1%D9%88%D9%86?__eep__=6&__cft__%5b0%5d=AZXYuAdbvhyoNdcCltt5dzgzBYEbvMDG3knEfx43Tj6LoDOCMZNZp-amFW690RdclKHTki4gvET5j5SqmiXmlU0zKB1BdQ6Qbd5EzIpG09o0QTTE8Q18dy9ubWtFOmiUOvi3WskiTTf0GE7UMzIV8QvGoyZCUBc-05moubLqu7QVsYk1ATLn4jcZtzAbmK20W-KWxtvHjjzXxz-wkknGbEbM&__tn__=*NK-R)
!!

\-

حضرتك مش الصحّ إنّك تركّز فقط على الاستثمارات الماليّة في
البيزنس بتاعك

فيه استثمارات تانية تستحقّ تستثمر فيها بجوار البيزنس
بتاعك

منها ما يلي

\-

[<u>\#الاستثمار_الأوّل</u>](https://www.facebook.com/hashtag/%D8%A7%D9%84%D8%A7%D8%B3%D8%AA%D8%AB%D9%85%D8%A7%D8%B1_%D8%A7%D9%84%D8%A3%D9%88%D9%91%D9%84?__eep__=6&__cft__%5b0%5d=AZXYuAdbvhyoNdcCltt5dzgzBYEbvMDG3knEfx43Tj6LoDOCMZNZp-amFW690RdclKHTki4gvET5j5SqmiXmlU0zKB1BdQ6Qbd5EzIpG09o0QTTE8Q18dy9ubWtFOmiUOvi3WskiTTf0GE7UMzIV8QvGoyZCUBc-05moubLqu7QVsYk1ATLn4jcZtzAbmK20W-KWxtvHjjzXxz-wkknGbEbM&__tn__=*NK-R)

\-

[<u>\#الاستثمار_في_صحّتك</u>](https://www.facebook.com/hashtag/%D8%A7%D9%84%D8%A7%D8%B3%D8%AA%D8%AB%D9%85%D8%A7%D8%B1_%D9%81%D9%8A_%D8%B5%D8%AD%D9%91%D8%AA%D9%83?__eep__=6&__cft__%5b0%5d=AZXYuAdbvhyoNdcCltt5dzgzBYEbvMDG3knEfx43Tj6LoDOCMZNZp-amFW690RdclKHTki4gvET5j5SqmiXmlU0zKB1BdQ6Qbd5EzIpG09o0QTTE8Q18dy9ubWtFOmiUOvi3WskiTTf0GE7UMzIV8QvGoyZCUBc-05moubLqu7QVsYk1ATLn4jcZtzAbmK20W-KWxtvHjjzXxz-wkknGbEbM&__tn__=*NK-R)

\-

رجل الأعمال محتاج يكون جسمه رياضيّ !!

ليه ؟ هوّا هيلعب كورة ؟!!

أمرّ

\-

رجل الأعمال محتاج يقعد ع المكتب فترات طويلة - لو ضهرك
مثلا ضعيف هتتعب

\-

رجل الأعمال محتاج يسوق مسافات طويلة - لو جسمك ضعيف
هتتعب

\-

رجل الأعمال محتاج يتحرّك مسافات طويلة في مصنعه ويطلع
سلالم و و و

\-

حضرتك محتاج جسمك كـ آداة من أدوات البيزنس

حضرتك محتاج تحافظ على معدتك - من شرب القهوة
الكتير

محتاج تحافظ على صدرك - من التدخين

محتاج تحافظ على مخّك - من الضغط الشديد - والتشتت بين
فيديوهات وفيسبوك و و و

محتاج تحافظ على مخّك من السهر - فانتا محتاج تنام
كويّس

\-

حضرتك محتاج تحافظ على قلبك من المناهدة الكتير - ومن شيل
الهمّ الكتير

\-

ممكن تعتبر الكلام ده من كلام أبلة فضيلة

لكن لمّا هتوصل 50 سنة مثلا ( اللي هيّا فترة شباب ) - وفي
نفس الوقت هيا فترة ( توهّج البيزنس بتاعك )

هتلاقي كلّ حاجة في البيزنس بتاعك بدأت تظبط - بسّ دماغك بقى
مصدّع مثلا

\-

هتلاقي نفسك مش قادر تقعد في جلسات تفاوض طويلة - لإنّ قلبك
بقى بيتعب ( حرفيّا ) - بقيت بتحسّ بوجع في قلبك - وشويّة شويّة تلاقي الوجع
بقى في دراعك الشمال - يعني حضرتك بقيت مريض قلب حرفيا

\-

هتلاقي نفسك عندك مصنع كبير - بسّ مش قادر تنزل تلفّ جوّاه -
ولا قادر تطلع سلّم مثلا

\-

هتلاقي نفسك بقى معاك فلوس كتير - بسّ هتلاقي نفسك بتصرف
جزء كبير من ثروتك على علاجات وعمليّات وغسيل كلى إلخّ

\-

هتلاقي نفسك بقيت عصبيّ زيادة عن اللزوم ( غصب عنّك ) -
وبناءا عليه بقيت بتنفّر منّك الشركاء والعملاء - فيضيع منّك بيزنس

\-

هتلاقي نفسك متاح ليك تاكل ما لذّ وطاب - بسّ سنانك باظت من
القهوة والسجاير

هتلاقي نفسك بقيت قادر تاكل أفخم انواع الحلويّات - بسّ عندك
السكّر

\-

الموضوع وما فيه هو موضوع توازن - وموضوع
[<u>\#رصيد</u>](https://www.facebook.com/hashtag/%D8%B1%D8%B5%D9%8A%D8%AF?__eep__=6&__cft__%5b0%5d=AZXYuAdbvhyoNdcCltt5dzgzBYEbvMDG3knEfx43Tj6LoDOCMZNZp-amFW690RdclKHTki4gvET5j5SqmiXmlU0zKB1BdQ6Qbd5EzIpG09o0QTTE8Q18dy9ubWtFOmiUOvi3WskiTTf0GE7UMzIV8QvGoyZCUBc-05moubLqu7QVsYk1ATLn4jcZtzAbmK20W-KWxtvHjjzXxz-wkknGbEbM&__tn__=*NK-R)

\-

حضرتك استهلكت رصيد الصحّة ( بشكل مفرط ) في شبابك - عشان
تزوّد رصيد الثروة

جه رصيد الثروة زاد فعلا - بسّ رصيد الصحّة نزل - فبدأ يحرق
رصيد الثروة - واللي متبقّي في رصيد الثروة انتا مش قادر تستمتع بيه

\-

ولادك اللي أهملت في تربيتهم وانتا صغيّر - هتلاقيهم كبروا
وبقوا زيّ الوحوش الكاسرة - هياخدوا الثروة يفسدوا بيها - وهيقلّوا أدبهم
عليك - وخلاص بقيت ضعيف مش قادر تعيد تربيتهم تاني

\-

البوست السابق اتكلّمت فيه إنّك تقدر تعمل كلّ حاجة - بسّ لمّا
تؤمن إنّها تستحقّ تمنها

\-

تمن الحفاظ على صحّتك للسنّ الكبير - وتمن الحصول على أولاد
مهذّبين - هو إنّك تضحّي بجزء من أرباح النهارده - بجزء من وقتك النهارده -
تروح تقضّيه في الجيمّ - فأرباحك تقلّ شويّة - بجزء من وقتك النهارده تقضّيه مع
ولادك - فأرباح النهارده والسنة دي تقلّ شويّة

\-

كلّ ما في الموضوع إنّك ( مش قابل ) تقلّل أرباح النهارده
والسنة دي - ومتخيّل إنّ صحّتك هتدوم لك - وأولادك هيطلعوا متربّيين كده كده -
ما هو أصل انا راجل محظوظ كده كده - ربّنا سبحانه وتعالى أعطاني الثروة -
وهيعطيني الأولاد المتربّيين من غير ما اتعب في تربيتهم

\-

[<u>\#الاستثمار_الثاني</u>](https://www.facebook.com/hashtag/%D8%A7%D9%84%D8%A7%D8%B3%D8%AA%D8%AB%D9%85%D8%A7%D8%B1_%D8%A7%D9%84%D8%AB%D8%A7%D9%86%D9%8A?__eep__=6&__cft__%5b0%5d=AZXYuAdbvhyoNdcCltt5dzgzBYEbvMDG3knEfx43Tj6LoDOCMZNZp-amFW690RdclKHTki4gvET5j5SqmiXmlU0zKB1BdQ6Qbd5EzIpG09o0QTTE8Q18dy9ubWtFOmiUOvi3WskiTTf0GE7UMzIV8QvGoyZCUBc-05moubLqu7QVsYk1ATLn4jcZtzAbmK20W-KWxtvHjjzXxz-wkknGbEbM&__tn__=*NK-R)

\-

[<u>\#العدد_والأدوات</u>](https://www.facebook.com/hashtag/%D8%A7%D9%84%D8%B9%D8%AF%D8%AF_%D9%88%D8%A7%D9%84%D8%A3%D8%AF%D9%88%D8%A7%D8%AA?__eep__=6&__cft__%5b0%5d=AZXYuAdbvhyoNdcCltt5dzgzBYEbvMDG3knEfx43Tj6LoDOCMZNZp-amFW690RdclKHTki4gvET5j5SqmiXmlU0zKB1BdQ6Qbd5EzIpG09o0QTTE8Q18dy9ubWtFOmiUOvi3WskiTTf0GE7UMzIV8QvGoyZCUBc-05moubLqu7QVsYk1ATLn4jcZtzAbmK20W-KWxtvHjjzXxz-wkknGbEbM&__tn__=*NK-R)

\-

من يوم ما اتخرّجت وبدأت أعمل شغل خاصّ - كنت باخد فلوس
الشغل اروح اشتري بيها عدد !!

أطقم مفاتيح - أطقم ألانكيهات - بنس - مفكّات - مساطر
وبكوليسات

ليه ؟! ما تعرفش - هواية زيّ هواية جمع الطوابع كده

\-

وكنت مخترع مثل كده بقوله بيني وبين نفسي اسمه ( العدّة هنا
) بفتح الهاء

\-

لكن مع الوقت اكتشفت إنّ العدد فعلا تستحقّ ما يدفع
فيها

\-

حضرتك هات جهاز كومبيوتر كويّس

هات موبايل مناسب للبيزنس - هات له باور بانك

\-

إهتمّ بمكتبك ( المكتب اللي بتقعد عليه )

إهتمّ جدّا بالكرسيّ بتاعك - إنتا لو ( قاعد ) كويّس - الكلام
هيبقى على مستوى القاعدة

\-

وموظّفينك خلّيهم كلّ واحد يختار الكرسيّ بتاعه

\-

من أوائل الدراسات اللي عملتها - كانت دراسة تقييم حالة
لمصنع لوضع خطّة لتطويره - من أوائل الأسئلة اللي سألتها للعمّال هوّا سؤال (
هل الكرسيّ بتاعك مريّحك )

دول كانوا عمّال تجميع - وقاعدين طول الورديّة تقريبا -
فتخيّل العامل ده لو مش قاعد كويّس - هل تشكّ إنّ إنتاجيّته هتقلّ ؟!

\-

العمّال في المصنع ده كانوا رافضين يستخدموا المفكّات
المعلّقة - وكانوا بيفكّوها من الواير بتاعها ويمسكوها بإيديهم - فكانت من
توصيات الدراسة إلزام العمّال باستخدام المفكّات المعلّقة - ده يفرق في سرعة
التجميع - ويفرق كمان في جودة التجميع - لإنّ ما فيش مسمار هيتركّب
مايل

\-

كتبت بردو توصية بتهوية المصنع بشكل مناسب - هل تشكّ إنّ
عامل شغّال في جوّ حارّ هيطلّع إنتاجيّة زيّ عامل شغّال في جوّ لطيف

\-

إهتمّ بعربيتك - العربيّة آداة شغل - مش آداة منظرة - أيّ
فلوس تصرفها على العربيّة هيّا استثمار لا يصحّ أن تندم عليه

\-

من عدد شغلك بردو - موقع شركتك - إصرف عليه - حتّى لو كانت
الثقافة الحالية مش بتلتفت للموقع كتير - لكن ممكن إطلالة واحدة من عميل
واحد على موقع شركتك تكون سبب في تكوين الثقة عند العميل ده عنّك - فتكسب من
العميل ده مثلا 50 ألف جنيه - دا يكون أكبر بكتير من مجموع الاستثمارات
اللي حطّيتها في الموقع

وده من عميل واحد

\-

من يومين بعتت رسالة لشركة صينيّة - فلقيتهم رادّين عليّا على
الواتس بصورة سكرين شوت من موقعي

يعني بيقول لي أنا دخلت موقعكم ولقيتكم شركة فعلا - مش حدّ
معدّي كده وبعت إيميل يعني

\-

حضرتك تعرف إنّي تقريبا ما بردّش على إيميل جاي من شركة
عاملة إيميلها على جيميل مثلا

لازم يكون الإيميل على موقع شركتهم الخاصّة

\-

أيّ شركة عاملة موقع على مواقع الاستضافة المجّانيّة زيّ يلو
بيدجز مثلا والمواقع اللي زيّ كده اللي بتعمل لك موقع كده ف السريع بتنزل من
نظري فورا

\-

دي كلّها عدد شغل - الاستثمار فيها مهمّ - وللأسف يغفل عنه
الناس - أو يتغافلون - أو يبخلون

الفقر فقر فكر

\-

[<u>\#الاستثمار_الثالث</u>](https://www.facebook.com/hashtag/%D8%A7%D9%84%D8%A7%D8%B3%D8%AA%D8%AB%D9%85%D8%A7%D8%B1_%D8%A7%D9%84%D8%AB%D8%A7%D9%84%D8%AB?__eep__=6&__cft__%5b0%5d=AZXYuAdbvhyoNdcCltt5dzgzBYEbvMDG3knEfx43Tj6LoDOCMZNZp-amFW690RdclKHTki4gvET5j5SqmiXmlU0zKB1BdQ6Qbd5EzIpG09o0QTTE8Q18dy9ubWtFOmiUOvi3WskiTTf0GE7UMzIV8QvGoyZCUBc-05moubLqu7QVsYk1ATLn4jcZtzAbmK20W-KWxtvHjjzXxz-wkknGbEbM&__tn__=*NK-R)

\-

[<u>\#الاستثمار_في_النفس</u>](https://www.facebook.com/hashtag/%D8%A7%D9%84%D8%A7%D8%B3%D8%AA%D8%AB%D9%85%D8%A7%D8%B1_%D9%81%D9%8A_%D8%A7%D9%84%D9%86%D9%81%D8%B3?__eep__=6&__cft__%5b0%5d=AZXYuAdbvhyoNdcCltt5dzgzBYEbvMDG3knEfx43Tj6LoDOCMZNZp-amFW690RdclKHTki4gvET5j5SqmiXmlU0zKB1BdQ6Qbd5EzIpG09o0QTTE8Q18dy9ubWtFOmiUOvi3WskiTTf0GE7UMzIV8QvGoyZCUBc-05moubLqu7QVsYk1ATLn4jcZtzAbmK20W-KWxtvHjjzXxz-wkknGbEbM&__tn__=*NK-R)

\-

خد كورسات إنجليزيّ

خد كورسات تفاوض

خد كورسات تسويق - حتّى لو مش هتسوّق بنفسك

\-

ما تعتبرش الحاجات دي رفاهيّات - إنتا محتاج الكلام ده - بسّ
ممكن تكون مش حاسس بيه دلوقتي

\-

ممكن انتا دلوقتي شغّال في حجم أعمال لا يصل لإنّك تبقى
محتاج تكون محترف في التفاوض - لكن هتعمل إيه لمّا حجم أعمالك يكبر - وتلاقي
نفسك قاعد في يوم من الأيّام بتتفاوض على شراء خطّ ب 2 مليون دولار مثلا -
وعاوز تنزّل سعره لمليون ونصف دولار

\-

هل متخيّل إنّ الكلمتين بتوع الفصال اللي سمعتهم من والدتك
وهيّا بتشتريلكوا هدوم العيد هينفعوا في الجلسة دي

\-

إنتا جايلك ناس دارسة التفاوض على علم - وعاملين ربّاطيّة
عليك - وبيباصوا لبعض

وانتا قاعد تقول لهم طب هزّوا ال 2 مليون دولار شويّة

طب هنبقى زباينكوا

زباين إيه - هوّا انتا بتشتري خطّ ب 2 مليون دولار كلّ يوم
؟!

\-

ممكن مستوى الناس اللي بتتعامل معاهم النهارده يمشي معاهم
الإعجاب من خلال إنّك تحشر في وسط كلامك كلمتين من كلام السوق - فتبان تاجر
وابن بلد

\-

لكن قدّام هتقعد مع ناس بيتكلّموا زيّ الشاركس كده - هتلاقي
نفسك مش عارف تتكلّم معاهم

مش لو كنت استثمرت في MBA مثلا كان
نفعك قدّام

إنتا هتخسر فعليّا - هتخسر فلوس - لو ما قدرتش تجاريهم في
الكلام

يبقى لمّا قلت لك استثمر في نفسك وخد MBA
مثلا - فدي ما كانتش رفاهية - دي كانت عدّة شغل

\-

لكن - هل انتا مستعدّ تخسر جزء من مكاسبك النهارده مقابل
الوقت اللي هتاخده من وقت الشغل وتحطّه في وقت ال MBA

\-

وبالمناسبة - هيّا ليها وقتها - لمّا تكون حاسس إنّك خلاص
كلّها 5 أو 10 سنين وتكون هتقعد مع ناس بالمستوى ده

لكن ما تكونش لسّه باديء حياتك وتروح تستمثر فيها - هتبقى
كده بتستثمر في غير محلّ الاستثمار المناسب

أنا كلامي للي محتاج الاستثمار ده دلوقتي - لكنّه مستخسر
يخسر فيه جزء من المال دلوقتي

\-

معنى الاستثمار هي التضحية ببذرة دلوقتي - عشان تاخد ثمرة
قدّام - كلمة الاستثمار جاية من طلب الثمرة - فهل فيه حدّ بياخد ثمرة من غير
ما يضحّي ببذرة ؟!!

لكن تزرع في وقت الزراعة طبعا

\-

الاستثمارات دي مهمّة جدّا - بنفس أهمّيّة الاستثمار في الفلوس
والخامات والمكن

لكن مشكلة الناس في الغفلة عن الاستثمارات دي إنّهم ما
بيكونوش باصّين للمستقبل

\-

شابّ عنده 30 سنة دلوقتي - فمش باصص لنفسه لمّا يكون عنده 60
سنة هتبقى الدنيا عاملة ازّاي

بيبقى متخيّل إنّ كلّ اللي هيحصل إنّه فقط شعره هيبيضّ
!!

فلا بيهتمّ بجيم ولا بكشوفات دوريّة على جسمه وقلبه
وكبده

ولا بيهتمّ بإنّه يتعلّم لغة بيزنس تنفعه لمّا يقعد بعد 30 سنة
مع ناس عندهم 60 سنة بردو

بيبقى متخيّل إنّهم هيتكلّموا بنفس لغة النهارده

\-

طالما هيّا ماشية معاه دلوقتي بمعطيات سنّ ال 30 - يبقى
هتفضل ماشية

\-

عيالي اللي باشخط فيهم بيحطّوا جزمة في بقّهم دلوقتي -
هيفضلوا كده لمّا يكبروا ويتجوّزوا ويخلّفوا ويبقى كلّ واحد منهم عاوز يشوف
نفسه ويشوف مستقبله

\-

بيفضل المستثمر الشابّ في الغفلة دي لحدّ ما يفوق في
الخمسينات والستّينات في وقت بقى صعب فيه يعالج الأخطاء دي إن لم يكن هيبقى
مستحيل
