---
layout: post
title: "لا تأخذ قرار لغير غرض اقتصاديّ"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWKif4tJonb1DiFrbffdfE57EGeC8RiF_25VddPvTGyT8ms6yG_ah_Q_ECAIopO4r60MIE-xt4RyeiT7kl-HPC1qPCWaTw_3OV5UbW-6K7Pu709JIW3R1Fen9-VQT-Z1k8VPBOq3S8WU5u4KenC-uAZNXdVIRESH6P6cFJt8onzpR7gI2EqgW3O4C3a6Jd4jmM&__tn__=*NK-R)




أيّ قرار في بداية المشروع - مالوش علاقة مباشرة بالمشروع -
تأكّد إنّه غلط




حضرتك بتفكّر تعمل مصنع بلالين - في تاني خطوة من المشروع -
ظهر لك شريك - ففكّرت تغيّر من معطيات المشروع عشان تقنع الشريك بالدخول في
الشراكة - تأكّد إنّك بتعمل حاجة غلط

طالما القرار اللي خدته مالوش علاقة بالبلالين - دا له
علاقة بفلوس الشريك اللي عينك زغللت عليها - تأكّد إنّك بتعمل حاجة
غلط




مثال تاني /




قرّرت تعمل المصنع في مكان إيجار - وبعدين ظهرت قدّامك حتّة
أرض - فقلت تشتريها وآديها تأمّن لك الفلوس في صورة أصل




تأكّد إنّك خدت قرار غلط




هل الأرض هتساعد في تصنيع البلالين بشكل أفضل ؟!

لأ




يبقى مالهاش علاقة مباشرة بالمشروع

دي ليها علاقة مباشرة بإنّك عاوز تاخد الحلو من هنا على
الحلو من هنا - إنسى - ما بيحصلش




الشهيد في سبيل الله سبحانه وتعالى بياخد إحدى الحسنيين -
واخد بالك من كلمة ( إحدى ) - وانتا هتاخد الحسنيين مع بعض - أصلك انتا ما
جابتكش ولّادة




مثال تالت /




وظّفت جوز اختك - أو أخو زوجتك في المشروع - وهمّا مش
متخصّصين فيه - وقلت أصلها صلة رحم




بينما في الحقيقة إنتا موظّفهم عشان لو حصلت مشكلة في
المرتّبات - تقدر تيجي عليهم شويّة

تأكّد إنّك خدت القرار الغلط




القرار الصحّ هوّا القرار اللي ليه علاقة مباشرة
بالمشروع

قرار بتاخده كإنّك واحد أجنبيّ - مالكش أيّ علاقة
بالمشروع

مالكش أيّ مصلحة أو مضرّة غير فائدة المشروع

هوّا ده القرار الصحّ




لكن القرار اللي خدته عشان خايف - أو طمعان - أو عشمان -
أو أو أو

تأكّد إنّه غلط




[<u>\#لا\_يصحّ\_إلّا\_الصحيح</u>](https://www.facebook.com/hashtag/%D9%84%D8%A7_%D9%8A%D8%B5%D8%AD%D9%91_%D8%A5%D9%84%D9%91%D8%A7_%D8%A7%D9%84%D8%B5%D8%AD%D9%8A%D8%AD?__eep__=6&__cft__%5b0%5d=AZWKif4tJonb1DiFrbffdfE57EGeC8RiF_25VddPvTGyT8ms6yG_ah_Q_ECAIopO4r60MIE-xt4RyeiT7kl-HPC1qPCWaTw_3OV5UbW-6K7Pu709JIW3R1Fen9-VQT-Z1k8VPBOq3S8WU5u4KenC-uAZNXdVIRESH6P6cFJt8onzpR7gI2EqgW3O4C3a6Jd4jmM&__tn__=*NK-R)




بصّ قدّامك

بصّ ف ورقتك

في ورقتك فقط




ولا تفكّر في غير المشروع والمنتج - بدون النظر لأيّ مكاسب
أو خسائر جانبيّة




[<u>\#الملتفت\_لا\_يصل</u>](https://www.facebook.com/hashtag/%D8%A7%D9%84%D9%85%D9%84%D8%AA%D9%81%D8%AA_%D9%84%D8%A7_%D9%8A%D8%B5%D9%84?__eep__=6&__cft__%5b0%5d=AZWKif4tJonb1DiFrbffdfE57EGeC8RiF_25VddPvTGyT8ms6yG_ah_Q_ECAIopO4r60MIE-xt4RyeiT7kl-HPC1qPCWaTw_3OV5UbW-6K7Pu709JIW3R1Fen9-VQT-Z1k8VPBOq3S8WU5u4KenC-uAZNXdVIRESH6P6cFJt8onzpR7gI2EqgW3O4C3a6Jd4jmM&__tn__=*NK-R)
