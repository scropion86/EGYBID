---
layout: post
title: "عناصر اللوجو"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


عدّت عليّا شركة اسمها القطّ

مش دا المهمّ

المهمّ انّها عاملة اللوجو بتاعها فيه صورة صقر !!




ضحكنا كتير - هزّرنا كتير - نلعب شويّة بقى




[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZW5bFvitv6rdK6Zo8EuzFTzJJnQLx7iGj9qvx6wsyChdLJ8_HERWazhDgWY6r54gRSEJdrP8DmyUI-Bm4VRgxuB5GWxAmD1JL_YsMChgbjB3SM5T-alJk27sK5m4Rw7bXunAJB5zcs2QVJpRl-DOn37STaVm0TRLK8pnU68XB7D-7fl-f7-gcaCtaT8MRt0ptU&__tn__=*NK-R)




اللوجو بيتقيّم من 30 درجة

10 درجات إنّه يكون
[<u>\#بسيط</u>](https://www.facebook.com/hashtag/%D8%A8%D8%B3%D9%8A%D8%B7?__eep__=6&__cft__%5b0%5d=AZW5bFvitv6rdK6Zo8EuzFTzJJnQLx7iGj9qvx6wsyChdLJ8_HERWazhDgWY6r54gRSEJdrP8DmyUI-Bm4VRgxuB5GWxAmD1JL_YsMChgbjB3SM5T-alJk27sK5m4Rw7bXunAJB5zcs2QVJpRl-DOn37STaVm0TRLK8pnU68XB7D-7fl-f7-gcaCtaT8MRt0ptU&__tn__=*NK-R)

10 درجات إنّه يكون
[<u>\#معبّر</u>](https://www.facebook.com/hashtag/%D9%85%D8%B9%D8%A8%D9%91%D8%B1?__eep__=6&__cft__%5b0%5d=AZW5bFvitv6rdK6Zo8EuzFTzJJnQLx7iGj9qvx6wsyChdLJ8_HERWazhDgWY6r54gRSEJdrP8DmyUI-Bm4VRgxuB5GWxAmD1JL_YsMChgbjB3SM5T-alJk27sK5m4Rw7bXunAJB5zcs2QVJpRl-DOn37STaVm0TRLK8pnU68XB7D-7fl-f7-gcaCtaT8MRt0ptU&__tn__=*NK-R)

10 درجات إنّه يكون
[<u>\#متفرّد</u>](https://www.facebook.com/hashtag/%D9%85%D8%AA%D9%81%D8%B1%D9%91%D8%AF?__eep__=6&__cft__%5b0%5d=AZW5bFvitv6rdK6Zo8EuzFTzJJnQLx7iGj9qvx6wsyChdLJ8_HERWazhDgWY6r54gRSEJdrP8DmyUI-Bm4VRgxuB5GWxAmD1JL_YsMChgbjB3SM5T-alJk27sK5m4Rw7bXunAJB5zcs2QVJpRl-DOn37STaVm0TRLK8pnU68XB7D-7fl-f7-gcaCtaT8MRt0ptU&__tn__=*NK-R)




10 درجات يبقى سيّء - 20 درجة يبقى متوسّط - 30 درجة يبقى
ممتاز




طبعا دا تقييمي الشخصيّ - وأنا مش خبير في تصميم اللوجوهات
يعني - وهتلاقوا ناس متخصّصة في التصميم شارحه بتفصيل أكتر من ده

لكن خلّيني أشرح ال 3 عناصر دول




1 / بسيط




كلّ ما يكون اللوجو بسيط - كلّ ما هيسهل إنّه يتحفر في
الذاكرة

حاجة مثلا زيّ علامة الصحّ بتاعة نايكي - أو تفّاحة أبل - أو
نجمة مرسيدس




لاحظ ! اللوجوهات دي غير معبّرة !!!




2 - معبّر




اختيار ألوان تعبّر عن روح المنتج - دا تعبير




حاجة مثلا زيّ اختيار اللون الأحمر لمطاعم الأكل السريع -
أو اختيار اللون الكحليّ والذهبيّ في لوجو مكتبنا - الكحليّ يدلّ على الثقة -
والذهبيّ يدلّ على القيمة

اختيار اللون اللبنيّ ( الأزرق الفاتح ) - للوجوهات شركات
المستلزمات الطبّيّة

اختيار الألوان الميتاليك لشركات الصناعات المعدنيّة -
إلخّ




اختيار الفونتات - مثل اختيار فونتات مطرقعة للوجوهات
السناكس مثلا - أو اختيار خطّ الثلث في لوجو مكتبنا كدلالة على
الأصالة




وضع علامات تعبّر عن المجال - مثل الترس للصناعة - السنابل
وأوراق الأشجار للزراعة




لاحظ أنّ ما سبق هو عكس التفرّد !! - وقد يكون عكس
البساطة !!




3 / التفرّد




وهي إنّ اللوجو ده - يعبّر عن شركة واحدة - ولا تبدو فيه
لمحة التقليد من شركات أخرى




حتّى إنّ الشركات الكبيرة ممكن تصمّم خطّ جديد أصلا ( فونت )
خاصّ بيها

وتجتهد جدّا في اختيار درجة لون غير مسبوقة




أحد الأصدقاء بعت لي صورة فيها تمبليت لشركة كبيرة - وقال
لي شايف اللون اللي في التمبليت ده - دا متسجّل لصالح الشركة دي فقط -
ومدفوع فلوس كتير في الموضوع ده




وأخيرا - القاعدة اللي بنأكّدها دايما وهي - إنّ
[<u>\#المنتج\_هوّا\_اللي\_بيعطي\_القيمة\_للوجو</u>](https://www.facebook.com/hashtag/%D8%A7%D9%84%D9%85%D9%86%D8%AA%D8%AC_%D9%87%D9%88%D9%91%D8%A7_%D8%A7%D9%84%D9%84%D9%8A_%D8%A8%D9%8A%D8%B9%D8%B7%D9%8A_%D8%A7%D9%84%D9%82%D9%8A%D9%85%D8%A9_%D9%84%D9%84%D9%88%D8%AC%D9%88?__eep__=6&__cft__%5b0%5d=AZW5bFvitv6rdK6Zo8EuzFTzJJnQLx7iGj9qvx6wsyChdLJ8_HERWazhDgWY6r54gRSEJdrP8DmyUI-Bm4VRgxuB5GWxAmD1JL_YsMChgbjB3SM5T-alJk27sK5m4Rw7bXunAJB5zcs2QVJpRl-DOn37STaVm0TRLK8pnU68XB7D-7fl-f7-gcaCtaT8MRt0ptU&__tn__=*NK-R) -
مش العكس

ستيف جوبز لو كان اختار للآيفون رمز الجمّيزة - كنّا كلّنا
احترمنا الجمّيزة واتفشخرنا على بعض بيها
