---
layout: post
title: "المستثمر الحايح"
date:   2024-04-10T00:00:01+03:00
author: "mahmoud"
category: "نصيحة من خبير"
tag: "نصيحة من خبير"
---


[<u>\#المستثمر\_الحايح</u>](https://www.facebook.com/hashtag/%D8%A7%D9%84%D9%85%D8%B3%D8%AA%D8%AB%D9%85%D8%B1_%D8%A7%D9%84%D8%AD%D8%A7%D9%8A%D8%AD?__eep__=6&__cft__%5b0%5d=AZU9A-RDm0KXm10nTvqDSFS0C4xZgqL_xUSmY09kTr1jDToSF7PmTpHEKBLQJtG0W72MfAz9xwXNIcqf1caWGn2tN3l5B2CDByBQ05ZrPrSspM1q1dvKAIJyYTlCkak7VyKNq-Z0eQH6b_7gzvqcmOnTSshpdn56S13DG1NgdPKRbgtVOZT2r9mhzjPHMZ9XmXo&__tn__=*NK-R)

.

خلال ٦ أو ٧ سنين في مجال الدراسات والاستشارات . عدى عليا
أنواع مستثمرين كتير

.

كنت حريص إني أجمع كل نوع منهم تحت مظلة واحدة . بحيث أثبت
طريقة التعامل معاهم . فيكون القرار سريع

.

من ضمن الأنواع دي . الشخص اللي بسميه ( المستثمر
الحايح )

.

وهوا بيكون لا مستثمر ولا حاجة

هوا واقع على حد معاه فلوس . ثري عربي مثلا . أو واحد عجوز
معاه قرشين تحويشة عمره

.

وممكن يكون أبوه أو عمه عادي

.

والأخ النصاب ده عاوز ياخد فلوس الضحية ده . بس عاوز
ياخدها بشياكة

.

فهندخل في مشروع

إنتا تحط مثلا ١٠ مليون

وأنا مش هحط فلوس . أنا عليا الإدارة . أصل انا خبير قديم
في المجال ده

وليا مثلا ٢٠ ٪ من الأرباح

.

خلال سنتين مثلا . هيكون المشروع جه أرض

وأخينا النصاب حط ال ١٠ مليون في جيبه

وعلى الورق المشروع بقى قيمته صفر

.

فهنا حصل انتقال سلمي للثروة من جيب الضحية لجيب
النصاب

بينما ما فيش أي دليل إدانة على هذا النصاب

.

[<u>\#الجريمة\_الكاملة</u>](https://www.facebook.com/hashtag/%D8%A7%D9%84%D8%AC%D8%B1%D9%8A%D9%85%D8%A9_%D8%A7%D9%84%D9%83%D8%A7%D9%85%D9%84%D8%A9?__eep__=6&__cft__%5b0%5d=AZU9A-RDm0KXm10nTvqDSFS0C4xZgqL_xUSmY09kTr1jDToSF7PmTpHEKBLQJtG0W72MfAz9xwXNIcqf1caWGn2tN3l5B2CDByBQ05ZrPrSspM1q1dvKAIJyYTlCkak7VyKNq-Z0eQH6b_7gzvqcmOnTSshpdn56S13DG1NgdPKRbgtVOZT2r9mhzjPHMZ9XmXo&__tn__=*NK-R)

.

إحنا عملنا مشروع . وخسرنا . زي مئات المحاولات
المشابهة

.

[<u>\#البراءة</u>](https://www.facebook.com/hashtag/%D8%A7%D9%84%D8%A8%D8%B1%D8%A7%D8%A1%D8%A9?__eep__=6&__cft__%5b0%5d=AZU9A-RDm0KXm10nTvqDSFS0C4xZgqL_xUSmY09kTr1jDToSF7PmTpHEKBLQJtG0W72MfAz9xwXNIcqf1caWGn2tN3l5B2CDByBQ05ZrPrSspM1q1dvKAIJyYTlCkak7VyKNq-Z0eQH6b_7gzvqcmOnTSshpdn56S13DG1NgdPKRbgtVOZT2r9mhzjPHMZ9XmXo&__tn__=*NK-R)

.

ومن فجر النصاب ده . بيبقى عاوز حد ييجي يعطي حقنة بنج
للمستثمر قبل ما يسرق كلاويه

.

فبيجي لي عشان اعمل دراسة للمشروع للضحية عشان اكتفه بيها
ليه

.

[<u>\#خطة\_في\_منتهى\_الذكاء</u>](https://www.facebook.com/hashtag/%D8%AE%D8%B7%D8%A9_%D9%81%D9%8A_%D9%85%D9%86%D8%AA%D9%87%D9%89_%D8%A7%D9%84%D8%B0%D9%83%D8%A7%D8%A1?__eep__=6&__cft__%5b0%5d=AZU9A-RDm0KXm10nTvqDSFS0C4xZgqL_xUSmY09kTr1jDToSF7PmTpHEKBLQJtG0W72MfAz9xwXNIcqf1caWGn2tN3l5B2CDByBQ05ZrPrSspM1q1dvKAIJyYTlCkak7VyKNq-Z0eQH6b_7gzvqcmOnTSshpdn56S13DG1NgdPKRbgtVOZT2r9mhzjPHMZ9XmXo&__tn__=*NK-R)

.

طيب وليه سوء الظن ؟!

ولا سوء ظن ولا حاجة

الموضوع ليه أمارات . لو عرفتها . هتقدر بسهولة تكشف
المستثمر الحايح ده

.

[<u>\#الأمارة\_الأولى</u>](https://www.facebook.com/hashtag/%D8%A7%D9%84%D8%A3%D9%85%D8%A7%D8%B1%D8%A9_%D8%A7%D9%84%D8%A3%D9%88%D9%84%D9%89?__eep__=6&__cft__%5b0%5d=AZU9A-RDm0KXm10nTvqDSFS0C4xZgqL_xUSmY09kTr1jDToSF7PmTpHEKBLQJtG0W72MfAz9xwXNIcqf1caWGn2tN3l5B2CDByBQ05ZrPrSspM1q1dvKAIJyYTlCkak7VyKNq-Z0eQH6b_7gzvqcmOnTSshpdn56S13DG1NgdPKRbgtVOZT2r9mhzjPHMZ9XmXo&__tn__=*NK-R)
/

.

النصاب ده دائما بيتكلم بصيغة الغائب عن الضحية

بيحاول ما يظهروش في الصورة

وممكن ما يذكرش تماما إن فيه شريك

.

لكنه غالبا بيذكره

لإننا قدام لازم يظهر الشريك ده في الصورة

.

لكن حتى في الحالة دي لو هيتكلم عن الشريك . فبيحاول يتكلم
عنه من بعيد

.

وبناءا عليه . باشترط لو هاعمل دراسة لشركاء . باشترط إن
الشركاء كلهم يكونوا حاضرين في مقابلة التعارف

.

وبوضح للي بيتفق معايا إنه لو ظهر شريك بعد كده فأنا ماليش
أي علاقة بيه . ولا بطلباته

.

خليك فاكر دي . عشان هنحتاجها قدام

.

وفي مقابلات التعارف . بحاول اذكر السيناريوهات الأكثر
تشاؤما للشريك الضحية

.

لكن من العجب حالة الخدر اللي بشوف فيها الشريك
الضحية !!

.

لكننا بردو مأمورين ناخد بالظاهر

فبكون سايب فرصة ١٠ ٪ إن ما فيش نصب ولا حاجة . وأنا اللى
مسيء الظن

.

ولو فيه نصب . هيبان قدام . ما تستعجلش على رزقك . هقول لك
هيبان فين

.

[<u>\#الأمارة\_الثانية</u>](https://www.facebook.com/hashtag/%D8%A7%D9%84%D8%A3%D9%85%D8%A7%D8%B1%D8%A9_%D8%A7%D9%84%D8%AB%D8%A7%D9%86%D9%8A%D8%A9?__eep__=6&__cft__%5b0%5d=AZU9A-RDm0KXm10nTvqDSFS0C4xZgqL_xUSmY09kTr1jDToSF7PmTpHEKBLQJtG0W72MfAz9xwXNIcqf1caWGn2tN3l5B2CDByBQ05ZrPrSspM1q1dvKAIJyYTlCkak7VyKNq-Z0eQH6b_7gzvqcmOnTSshpdn56S13DG1NgdPKRbgtVOZT2r9mhzjPHMZ9XmXo&__tn__=*NK-R)
/

.

النصاب بيكون عاوز الدراسة تتم بأسرع وقت

.

مش مهم النتيجة . المهم الدراسة

.

إزاي ؟!

زي ما بقول لك كده . إديني بس ورقتين دلوقتي يا رب ابوك
يروح يحج

.

طب ما احنا كده هنكون ما وصلناش لنتيجة دقيقة

.

ولا دقيقة ولا ثانية . هنبقى نشوف التفاصيل دي بعدين
بعدين

.

هتسمع كلمة ( بعدين ) كتير من المستثمر الحايح

بينما المستثمر الحقيقي ما عندوش موضوع بعدين ده

بعدين ده هنكون دفعنا فلوس

.

طب فيه بيانات محتاجين نحصل عليها

هاعطيك كل البيانات

.

النصاب عنده البيانات جاهزة ما تقلقش

المهم حط لنا الكلام دا على ورق بإسمك

.

وركز على كلمة ( بإسمك ) دي

النصاب بيستغل ثقة عامة الناس في إسم الشخص الاستشاري . حد
زي د إيهاب مسلم أو دكتور حسين بكري

أو العبد لله . مع حفظ المقامات

.

ملحوظة

ما ينفعش الاستشاري يبني دراسته على معطيات طالب الدراسة .
إلا المعطيات الخاصة بيه بالفعل

وخصوصا في حالات الشراكة

.

يعني أنا ما ينفعش آخد مثلا أسعار المكن أو الخامات من
طالب الاستشارة

لكن لو هوا تاجر . فباخد منه حجم المبيعات اللي يقدر يبدأ
ببيعها مثلا

.

لو اتنين شركاء . واحد هيساهم بمصنع مثلا والتاني هيشارك
براس المال . فما يجيش يقول لي مصنعي قيمته ٦٠ مليون . أقوم ثابتهوله على
الورق بالقيمة دي

لازم أسأل برا

.

وإلا ممكن المصنع يكون ب ٢٠ مليون . والشريك التاني هيحط
٢٠ مليون . فتبقى النسبة ٥٠ ٥٠

.

لو انا ثبتت المصنع ب ٦٠

هتبقى النسبة ٧٥ ٢٥

ودا ظلم بين

.

حتى لو اللي طالب الدراسة فرد لوحده . ما ينفعش آخد منه
بيانات بردو

.

لإن ممكن الدراسة دي هوا عاملها لنفسه دلوقتي . لكنه
هيعرضها على شريك قدام . فتحصل نفس المظلمة

.

وهوا ممكن يكون المصنع ب ٢٠ ويقول ب ٦٠ ؟!

هههههههههههه

.

طب الشريك ( الضحية ) مش معترض

.

ما هو مش معترض لإنه متطمن إن الاستشاري موجود . أمال
النصاب جايب حضرتك ليه

.

وحتة بإسمك دي بتوصل لأقصى درجات الفجر . لو النصاب طلب
منك ملف الدراسة مفتوح . بصيغة وورد يعنى

.

فياخد ملف الوورد يشيل ويحط فيه براحته

وفي النهاية دي تمبليت مكتبك كاستشاري

.

عشان كده ما بابعتش أي ملف لأي حد بصيغة الوورد

ولو بابعت ملف وورد . بشيل منه الهيدر والفوتر

.

تمبليت مكتبي دي زي ختم مكتبي بالظبط

.

ونصيحة عامة لأي حد . ما تاخدش كلام حد عن دراسة وإنها
معمولة في المكتب الأفعواني الخنفشاري . إلا لما تتكلم مباشرة مع صاحب
المكتب ده . وتتأكد الدراسة دي اتعملت ازاي . وبناءا على معطيات إيه . ومين
اللى غذى المكتب بالمعطيات دي

.

[<u>\#الأمارة\_الثالثة</u>](https://www.facebook.com/hashtag/%D8%A7%D9%84%D8%A3%D9%85%D8%A7%D8%B1%D8%A9_%D8%A7%D9%84%D8%AB%D8%A7%D9%84%D8%AB%D8%A9?__eep__=6&__cft__%5b0%5d=AZU9A-RDm0KXm10nTvqDSFS0C4xZgqL_xUSmY09kTr1jDToSF7PmTpHEKBLQJtG0W72MfAz9xwXNIcqf1caWGn2tN3l5B2CDByBQ05ZrPrSspM1q1dvKAIJyYTlCkak7VyKNq-Z0eQH6b_7gzvqcmOnTSshpdn56S13DG1NgdPKRbgtVOZT2r9mhzjPHMZ9XmXo&__tn__=*NK-R)
/

.

المستثمر الحايح دائما عاوز ما يدفعش فلوس للدراسات

إحنا فاتحين سبوبة النصب دي عشان ناخد فلوس . مش عشان ندفع
فلوس

.

فبتلاقيه عاوز يقلل جدا دفعة المقدم

.

هوا عاوز يدفع قرشين . وياخد ورقتين . ومش هيكمل في
الدراسة أصلا

.

هوا هياخد الورقتين دول وهوا عارف هيعمل بيهم إيه كويس .
وهيلف بيهم على كام ضحية

.

والضحايا مع احترامي عبط . لو شافوا ورقتين فيهم جداول
الدنيا هتضرب قدامهم أخماس في أسداس في ألوان . وهينبهروا بأي بتنجان .
وهيحسوا إن النصاب دا نازل من هارفارد خبط رزع على الشارقة ما خدش ترانزيت
حتى

.

وفيه نصاب دمه خفيف بقى . دا يقول لك تعمل لنا الدراسة
ببلاش . وتاخد ٥ ٪ من الأرباح

هههههههه

ياد يا ابن الحلال

هتنصب على ظابط المباحث ؟!

هتسرق القسم ؟!

دا انتا فاجر وقادر

.

وبالمناسبة

الأشكال دي دايما بتلاقيهم بينسبوا نفسهم لجهات
كبيرة

لكن أشهر حاجة إنه يقول لك إنه مستشار في جامعة الدول
العربية وشارع شهاب متفرع من محيي الدين ابو العز

.

وبيكون خريج كلية كامبريدج

هوا طقم ابن سيدة غير نظيفة ما بيتغيرش . ما فيش
كرييتيفيتي

.

وعشان يخوفك كاستشاري إنك تطلب تقابل الضحية . هيقول لك إن
الضحية ده هو حد واصل قوي في البلاط الملكي . وهوا اللي ماسك مفاتيح
الصندوق السيادي . وبيكروز مع التركي في الجونة دلوقتي

.

فما تجيبش سيرة إنك عاوز تقابله تاني بدل ما نتخطف واحنا
قاعدين وما تفتحش عينك إلا واحنا في السفارة هناك . واللي يفتح عينه ياكل
ملبن

.

عليا انا يا ابن المصدية

.

مرة حد هددني بكده . قمت رافع بوست فيه سكرين شوت من أسماء
الناس اللي اتكلم عنهم . بس كنت مداري على الأسماء

.

دخل لي على الواتس يصرخ

قلت لن المرة الجاية هارفع السكرينات بالأسماء واضحة .
ومعاها تليفونك

قال لي أبوس رجلك يا عم محمود انا غلطان

.

هيا الناس اللي بتكروز في الجونة دي مستنياك انتا يا جربان
تستثمر لهم فلوسهم . ما تحترموا الإجرام اللي احنا فيه يا جدعان

.

هوا النصب ده مالوش نقابة تلم الناس اللي بيسيؤوا ليه
دول

.

[<u>\#الأمارة\_الرابعة</u>](https://www.facebook.com/hashtag/%D8%A7%D9%84%D8%A3%D9%85%D8%A7%D8%B1%D8%A9_%D8%A7%D9%84%D8%B1%D8%A7%D8%A8%D8%B9%D8%A9?__eep__=6&__cft__%5b0%5d=AZU9A-RDm0KXm10nTvqDSFS0C4xZgqL_xUSmY09kTr1jDToSF7PmTpHEKBLQJtG0W72MfAz9xwXNIcqf1caWGn2tN3l5B2CDByBQ05ZrPrSspM1q1dvKAIJyYTlCkak7VyKNq-Z0eQH6b_7gzvqcmOnTSshpdn56S13DG1NgdPKRbgtVOZT2r9mhzjPHMZ9XmXo&__tn__=*NK-R)
/

.

المستثمر الحايح بعد ما تعمل له الدراسة . هتلاقيه طلب
طللبات جديدة ما كانتش متقالة في الأول

.

الطلبات دي جات منين ؟!

.

فاكر في أول البوست لما قلت لك إنه بيكون مداري على
الضحية

.

هنا هوا خد الدراسة عرضها على الضحية

فالضحية طلبت طلبات

رجع لي هوا بيها

.

وهنا باقفش معاه . واشد عليه في القفش . لحد ما يقول لي
أصل انا معايا شركا

طب هات لي الشركا دول بقى وتعالى نتفاهم

.

والنصاب لو وصل لمرحلة إنه مش عارف يخليني أغير الأرقام .
بيقلب الترابيزة وعاوز ياخد الفلوس اللي دفعها في الأول

هأو

هههههههه

.

إنتا كنت عاوز تصيد حد . فاتصدت يا حلو

هارد لاك

.

[<u>\#الأمارة\_الخامسة</u>](https://www.facebook.com/hashtag/%D8%A7%D9%84%D8%A3%D9%85%D8%A7%D8%B1%D8%A9_%D8%A7%D9%84%D8%AE%D8%A7%D9%85%D8%B3%D8%A9?__eep__=6&__cft__%5b0%5d=AZU9A-RDm0KXm10nTvqDSFS0C4xZgqL_xUSmY09kTr1jDToSF7PmTpHEKBLQJtG0W72MfAz9xwXNIcqf1caWGn2tN3l5B2CDByBQ05ZrPrSspM1q1dvKAIJyYTlCkak7VyKNq-Z0eQH6b_7gzvqcmOnTSshpdn56S13DG1NgdPKRbgtVOZT2r9mhzjPHMZ9XmXo&__tn__=*NK-R)
/

.

ودي صعب وصفها بالكتابة . لإنها بتكون ملامح من شكل وصوت
وطريقة لبس وحركات ولزمات النصاب

.

بتلاقيه دايما مش راكز . بيتلفت كتير . صوته بيطلع وينزل
مش على نغمة واحدة . لإنه بيفكر في أفكار متضاربة طول الوقت . غير المستثمر
الحقيقي بيكون شايف هدف واحد

.

بتلاقيه فيه ملامح خوف وتوتر

.

لبسه شكله غالي . شكله فقط . لكنه رخيص

.

هوا محتاج يلبس كويس . دا من أدوات شغله كنصاب . لكنه فقير
مش قادر

.

النصاب فقير ؟!

أيوه

الحرام بيجوع صاحبه صدقني . مهما عمل بيفضل جعان وفقير .
ولا حول ولا قوة إلا بالله

.

بيفضل مصدي . بتشوفها عليه . عمره ما يبقى عليه بهاء
ونضارة

.

لغته في البيزنس ضعيفة . لإنه لا يتعمق . هوا بياخد
النصباية من على الوش يطلع بالقرشين . واللي بعده واللي بعده . لكنه ما
بيغطسش ورا بيزنس لآخره عشان يفهمه

.

والنصاب يجيد التهديد لو اتزنق . لكنه أضعف من فأر في
مصيدة

ولو ضغطت عليه انتا بالتهديد بينخ . ما بيكملش ولا بيعاند
ولا بيكابر

.

النصاب بيهددك عشان يمنعك تفضحه . بيخوفك تتكلم عنه
يعني

ومعظم الناس اللى مش متمرسة بتخاف من التهديد فعلا

.

والنصاب أكتر حاجة تخوفه هيا إنك تشهر بيه

.

زي ما المومس كده راس مالها هوا جمالها . فأكتر حاجة
تخوفها هيا إنك تشوه وشها

.

فالنصاب راس ماله هوا إنه ما يتفضحش . لو اتفضح إنه نصاب
هيموت من الجوع

فأغلى أصل عند النصاب هوا ( ستر ربنا سبحانه وتعالى عليه )
. تخيل !!!

.

زنقت واحد من دول مرة ونشرت صورته وإسمه ورقم تليفونه على
الصفحة

فضل يهددني على الرسايل

هاعمل لك قضية

لأ هجيب رجالة ونيجي نكسر لك المكتب

.

وآخر الموضوع راح ل د إيهاب مسلم و د حسين بكري . فقالوا
لي إحذف البوست . فحذفته إكبارا لهؤلاء الآباء الفضلاء

.

النصاب شخص ذكي جدا . ويا ليته استغل ذكاءه في خير

.

لكنه في المقابل مفضوح جدا . وسهل جدا كشفه . لكن الناس مش
بتتعامل مع نصابين كل يوم عشان تعرف أماراتهم

.

وهو شخص ضعيف جدا . لإن راس ماله زي ما قلت لحضرتك هوا إنه
ما يتفضحش

فالدرع اللي بيحميه ممكن يزول عنه في لحظة

.

أخيرا /

.

زي ما فيه مستثمر حايح

فيه استشاري حايح !!

.

صحيح ؟!

إزاي ؟!

.

الاستشاري الحايح هوا اللي بيفرش لك الأرض ورد

.

الاستشارة الحايح هوا اللي بيكمل لك نواقصك

.

اللي عنده حل لكل مشكلة

.

الاستشاري الحايح هيكلمك عن مشاريع لا تعرف الخسارة

يا راجل

وماما عارفة الموضوع ده ؟!

.

الاستشاري الحايح لو انتا شاطر فنيا وضعيف تسويقيا . هيقول
لك إنه هيكملك تسويقيا

.

ولو انتا ضعيف فنيا . فهوا قرد في الفنيات . إبن جزمة
مولود في دواسة عربية . هات انتا بس العربية بفلوسك . وما تشغلش بالك
بالسواقة

.

هتحس معاه إن نصك شبهك . والنص التاني شبهه

.

هتحسه اللبن لو انتا الشاي . والشاي لو انتا اللبن

هتحس إن انتوا اتخلقتوا عشان تتقلبوا مع بعض ف كباية .
والبسكوت يدوب فيكوا

.

هوا انتا استشارى ولا الأمير حسن اللي جاي للسندريللا
سميحة على الحصان الأبيض الساعة ١٢ بالليل

هتحس معاه إن الدنيا بقت بمبي بمبي بمبي بمبي

.

الاستشاري الحايح عنده حل لكل مشكلة . بينما الحقيقة إن
فيه مشاكل حلها هوا إنك تتراجع عن الموضوع ككل

.

لكن الاستشاري الحايح بيكون غرضه إنك تكمل . تكمل وخلاص .
وطول ما انتا مكمل . فانتا بتدفع فلوس في استشارات ودراسات

.

زي الدكتور اللى عاوز الحالة تفضل متعلقة على جهاز التنفس
الصناعي أطول وقت ممكن . فتاخد فلوس أكتر من أهل المريض

.

فالبوست ده مكتوب لضحايا المستقبل . لعلنا ننقذ بيه
أحدهم

ننقذ واحد من استشاري هياخده بالحضن ومش هيقول له على
الحقيقية من أول يوم عشان ياخد منه فلوس

.

رغم إن فيه ضحايا كتير بيكونوا هما المجرمين أصلا . ولما
بقول لهم على الحقيقة بيبقى لسان حالهم بيقول . خد مني فلوس وريحني . أنا
عاوز يتنصب عليا يا أخي انتا مالك !!

.

وننقذ مستثمر ضحية من شريك نصاب

.

شريك هياخد منه فلوسه ويدخلها في دوامة مشروع

يطلع الضحية من الدوامة دي بعد سنة أو سنتين صفر
اليدين

.

بينما النصاب خلال السنتين دول هيكون خرج الفلوس من خزنة
الشركة لمحفظته الخاصة بالدهلكة

.

وفي الآخر خسرنا ليه ؟! قضاء وقدر

واحنا كنا عاملين اللى علينا

.

كنا عاملين دراسة عند مكتب محترم !!

اللي هوا انا !!!

عاوزيني ابقى دكتور التخدير في عملية سرقة أعضاء
