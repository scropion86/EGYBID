---
layout: post
title: "لا يوجد أمان ماليّ"
date:   2024-04-10T00:00:01+03:00
author: "mahmoud"
category: "مفاهيم حياتيّة"
---


من المفاهيم اللي اتردّدت عليّا كتير في بداية قراءتي
لأدبيّات البيزنس

مفهوم
[<u>\#الأمان\_المالي</u>](https://www.facebook.com/hashtag/%D8%A7%D9%84%D8%A3%D9%85%D8%A7%D9%86_%D8%A7%D9%84%D9%85%D8%A7%D9%84%D9%8A?__eep__=6&__cft__%5b0%5d=AZWyAzJ5Us5-KnbZvI25Yf8nlQ5CksWGbcB1sbr0NX4QXZITAPZ7ZzxkN8VkFjDKwbIo-hG_-_gQgYr-9AIfKdYaHjv9PYA10DDqIAA_iY9XySu5gcrR7GNpYsGBed2wH0t4TUh_Wcg7PXRvCqreuM9y1ZBlHDQIXHrvnB2c4ht2l7949Kcy8p5Ipa2bj_INPpo&__tn__=*NK-R)




الأمان الماليّ معناه إنّك تعمل بيزنس - وتعمل له سيستم -
بحيث توصّله لإنّه يشتغل من غير ما يكون محتاج ليك




وبناءا عليه تطمئنّ لإنّك خلاص عندك دخل سلبيّ ( غير مرتبط
بوجودك ) - دخل مستمرّ - وكافي لكلّ أغراضك - ولباقي حياتك




حدّ حسب مرّة لو نجيب ساويرس قعد يحرق في فلوسه هيخلّصهم
إمتى

هوّا عنده تقريبا حوالي 130 مليار جنيه

لو الألف جنيه فيه 5 ورقات ب 200

يبقى نجيب ساويرس عنده 26 مليون ورقة من أمّ 200
جنيه




لو الورقة هتاخد 10 ثواني عشان تتحرق

يعني نجيب ساويرس محتاج 260 مليون ثانية عشان يحرق كلّ
ثروته




يعني نجيب ساويرس محتاج تقريبا 8 سنين تقريبا ( بدون نوم )
يفضل قاعد ماسك ولّاعة وعمّال يحرق في ورق من أبو 200




شفت المثال ده

هل دا يعتبر أمان مالي ؟!




دا اللي أنا بناقشه في البوست ده

ألا وهو
[<u>\#ما\_فيش\_أمان\_ماليّ</u>](https://www.facebook.com/hashtag/%D9%85%D8%A7_%D9%81%D9%8A%D8%B4_%D8%A3%D9%85%D8%A7%D9%86_%D9%85%D8%A7%D9%84%D9%8A%D9%91?__eep__=6&__cft__%5b0%5d=AZWyAzJ5Us5-KnbZvI25Yf8nlQ5CksWGbcB1sbr0NX4QXZITAPZ7ZzxkN8VkFjDKwbIo-hG_-_gQgYr-9AIfKdYaHjv9PYA10DDqIAA_iY9XySu5gcrR7GNpYsGBed2wH0t4TUh_Wcg7PXRvCqreuM9y1ZBlHDQIXHrvnB2c4ht2l7949Kcy8p5Ipa2bj_INPpo&__tn__=*NK-R)




قال الله سبحانه وتعالى عن نفسه

كُلَّ يَوْمٍ هُوَ فِي شَأْنٍ




سأل الصحابة رضوان الله عليهم رسول الله صلّى الله عليه
وسلّم عن تفسير هذه الآية

فقال عليه الصلاة والسلام

أن يغفر ذنبا ، ويفرج كربا ، ويرفع قوما ، ويضع
آخرين




لاحظ كلمة ( ويضع آخرين )




حضرتك لازم تكفر بفكرة ( الأمان الماليّ )

لازم تعيش طول عمرك وانتا واضع نصب عينيك فكرة أنّ الله
سبحانه وتعالى ممكن يفقرك في لحظة




وهل حضرتك محتاج إنّي أضرب لك أمثلة على ذلك ؟!

ألم تر أنت بنفسك عشرات الأمثلة على ذلك ؟!!

ثمّ أنت بعد ذلك تبحث عن ( كيفيّة تحقيق الأمان
الماليّ )




الأنكت من كده - إنّك تلاقي ناس عاوزة ( تأمّن مستقبل
أولادها )

يا حلاوة يا ولاد

هههههه




هوّا انتا تقدر تأمّن حاضرك ؟!

لمّا هتأمّن مستقبلك ؟!!

لمّا هتأمّن مستقبل أولادك ؟!!!

هوّا انتا الشيطان وصل بيك لحدّ هناك كده ازّاي ؟!!!




عاوز تأمّن مستقبل أولادك

قال تعالى

وَلْيَخْشَ الَّذِينَ لَوْ تَرَكُواْ مِنْ خَلْفِهِمْ ذُرِّيَّةً ضِعَافًا خَافُواْ عَلَيْهِمْ
فَلْيَتَّقُوا اللَّهَ وَلْيَقُولُواْ قَوْلاً سَدِيدًا




الأخطر من كده بقى - إنّك تشعربـ ( الأمان الدينيّ )

إنّك تتجرّأ مثلا إنّك تكون طبيب نساء مثلا - وتقول ( أنا
راجل متّقي وعمري ما هاعمل حاجة غلط )

أو تكون عندك 60 سنة - فما تخافش تعيّن سكرتيرة بدلا من
سكرتير




دا اللي بسمّيه ( الأمان الدينيّ )

إنّك تكون حاسس إنّي لأ مستحيل أعمل الغلط الفلانيّ

لأ تعمله عادي




عشان كده فيه ذنوب ربّنا سبحانه وتعالى نهانا عنها

وذنوب أخرى ربّنا سبحانه وتعالى نهانا ( أن نقربها )




مش مجرّد ما تعملهاش - ولكن ما تقرّبش منها ولا من أماكن
عملها ولا من مداخل عملها




حضرتك عيش كلّ يوم وقلبك معلّق بالله سبحانه وتعالى

واعلم أنّه هو الذي يرزقك سبحانه وتعالى - وهو الذي يعصمك
من المعاصي

واوعى تصدّق نفسك إنّك وصلت للأمان الماليّ - أو ممكن توصل
له

ولا إنّك في أمان من الوقوع في المعاصي
