---
layout: post
title: "خطوات لعمل مشروع"
date:   2024-04-10T00:00:01+03:00
author: "mahmoud"
category: "مفاهيم مهمّة في البيزنس"
tag: "مفاهيم مهمّة في البيزنس"
---


[<u>\#نصيحة\_من\_خبير</u>](https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXupTrjA0HBA94kD0SPvTR3XUF0pjEzMk6l8qbfBXD6qBIjUh05oWl1xpp1DUDj_PKV2QAiPDgQ2EQ2zJOLZAqAJogBxXDHr8OeXv70olGdKal8uj0NCdOK1A1diQrg8GxFxLZxlZd_UNd0DQQj3G8cp6n7K6I9cE9aPhTkdIxIC9RZfGT3U7-bQCU93ngN98c&__tn__=*NK-R)

.

[<u>\#شغل\_المعلم\_لابنه</u>](https://www.facebook.com/hashtag/%D8%B4%D8%BA%D9%84_%D8%A7%D9%84%D9%85%D8%B9%D9%84%D9%85_%D9%84%D8%A7%D8%A8%D9%86%D9%87?__eep__=6&__cft__%5b0%5d=AZXupTrjA0HBA94kD0SPvTR3XUF0pjEzMk6l8qbfBXD6qBIjUh05oWl1xpp1DUDj_PKV2QAiPDgQ2EQ2zJOLZAqAJogBxXDHr8OeXv70olGdKal8uj0NCdOK1A1diQrg8GxFxLZxlZd_UNd0DQQj3G8cp6n7K6I9cE9aPhTkdIxIC9RZfGT3U7-bQCU93ngN98c&__tn__=*NK-R)

.

بعد ٥ سنين من الخبرة في دراسات الجدوى للمشاريع الصناعية
الجديدة

وتقديم الاستشارات المشاريع الصناعية القائمة

.

خليني أشرح لحضراتكم إجابة سؤال

( لو انتا كمحمود هتعمل لنفسك مشروع . هتعمل إيه ؟!
)

.

ودا سؤال غالي

واعتبروه عيدية عيد الفطر

.

أولا . مفرمة التسويق /

إتكلمنا قبل كده عن المقارنة بين المنتجات اللي من
عيلة

والمنتجات المقطوعة من شجرة

وسمينا ده ( مفرمة التسويق )

.

يعني واحد بيصنع مواسير معدنية

لما يحب يصنع منتج جنب المواسير . هيصنع إيه ؟!

بالكتير وصلات مواسير

.

لو حب يصنع لمبة ليد مثلا . هيحتاج يجيب الكتاب من الأول .
من الجلدة

.

هيحتاح يصنع فريق تسويق جديد

هيحتاج يعرف سياسة السوق الجديد ده ماشي ازاي في الكاش
والآجل والدفعات والتحصيل

هيحتاج يتعرف على قاعدة عملاء جديدة . مين منهم أمين ومين
منهم حرامي

.

لكن واحد بيصنع تيل فرامل

لو حب يصنع فلاتر زيت . وهو كذلك

حب يصنع بوجيهات . ماشي

حب يصنع شكمانات . وماله

حب يصنع بطاريات . ما يضرش

.

طيب حب يستورد !!

حب يستورد سيور . هيرمي على نفس المكنة

نفس المفرومة

نفس فريق التسويق

.

طيب بعد ما استورد السيور حب يصنعها

شغال

.

ثانيا . عائلات المنتجات /

.

إذن بداية كلامنا هتكون من ( تحديد المنتجات اللي من
عيلة )

.

ودول كالآتي /

.

١ . عائلة المنتجات
الغذائية /

الأرز

السكر

الزيت

المكرونة

التوابل

.

٢ . عائلة الأدوات
الكهربائية /

خرطوم كهرباء

سلك كهرباء

مفاتيح كهرباء

بواطات وعلب ماجيك

لمبات ليد

.

٣ . عائلة الأجهزة المنزلية
/

بوتاجاز

ثلاجة

غسالة

شفاط

مكنسة

.

٤ . عائلة الأدوات المنزلية
/

ملاعق وشوك وسكاكين

حلل ألومينيوم

حلل ستانلس

منتجات بلاستيك

منتجات ميلامين

.

٥ . عائلة المستلزمات
الطبية /

شاش ورباط ضاغط ولصق طبي

أكياس بول ودم

سرنجات

قناع تنفس

ملابس طبية

.

٦ . عائلة قطع غيار
السيارات /

تيل

بوجيهات

فلاتر

بطاريات

سيور

.

فحضرتك هتختار عيلة من دول

.

ثالثا . معايير اختيار العائلة /

الإختيار بين العائلات بيكون كالاتي /

.

١ . فيه ناس رافضة سكة الأغذية دي
من بابها

مشاكل مع التموين وكده

وفيه ناس حاباها

.

٢ . فيه ناس رافضة سكة المستلزمات
الطبية دي من بابها

مشاكل مع الصحة وكده

وفيه ناس حاباها

.

٣ . فيه ناس راس مالها لا يكفي
إنها تشتغل في توزيع الأجهزة المنزلية أو قطع غيار السيارات

وفيه ناس راس مالها يسمح

.

٤ . فيه ناس شايفة الأدوات
الكهربية أو الأدوات المنزلية صناعات هندسية صعبة

وفيه ناس شايفاها سهلة

.

٥ . فيه ناس ليهم سابق خبرة أو
علاقات في مجال ما

كان شغال في مصنع قطع غيار سيارات مثلا

أو أبوه كان تاجر أدوات كهربائية

.

٦ . فيه ناس ليهم سكة في استيراد
أو تصدير الأدوات المنزلية . فلو صنع أدوات منزلية هيقدر يصدرها

.

إلخ

.

رابعا . خطة التوزيع /

.

حضرتك هتبدأ بالتوزيع

التوزيع ده معناه إنك هتاخد مخزن ( عادة بيكون على طريق
سريع )

.

يوم السبت هتجيلك ٥ عربيات

كل عربية محملة ب ٥ طن رز . ٥ طن سكر . ٥ طن مكرونة .
إلخ

بقى عندك ٢٥ طن متنوع في المخزن

.

مخزنك مثلا في المنصورة

يوم الأحد هتطلع عربية من مخزنك محملة بتشكيلة
منتجات

١ طن رز . ١ طن سكر . ١ طن مكرونة
. إلخ

وهتروح خط المنصورة وأجوارها

.

يوم الإثنين خط المحلة وأجوارها

يوم الثلاثاء خط كفر الشيخ وأجوارها

يوم الأربعاء خط الزقازيق وأجوارها

يوم الخميس خط دمياط وأجوارها

.

ده التوزيع

.

خامسا . التنفيذ /

.

هتختار مجال بناءا على المعايير السابقة

.

هنعمل لك دراسة تشتري منتجات المجال ده منين كمصانع . أو
كمستوردين . أو تستوردها منين

.

هتستأجر المخزن

.

هتصمم خطوط التوزيع

.

هتستأجر عربيات النقل . أو هتشتريها لاحقا

.

هتعين مندوبين التوزيع

.

وتبدأ العجلة تدور بتوفيق الله سبحانه وتعالى

.

سادسا . التوسع الأفقي /

.

هتروح القاهرة . تستأجر برج على الكورنيش . وتعمل شركة
توزيع على مستوى الجمهورية

اللي كنت بتعمله من المنصورة للمدن المجاورة

هتعمله من القاهرة لكل المحافظات

.

سابعا . التكامل الخلفي /

.

حضرتك هتجيلنا بعد ٣ أو ٥ سنين

تقول لنا من خلال خبرتي في التوزيع

عاوز أصنع منتح كذا

أو أبقى مستورد يد أولى لمنتج كذا

.

هنعمل لك الدراسة تاني

.

.

طبعا كل ما سبق لا يعني إن فيه مجال حلو ومجال وحش

دا سؤال ساذج ما تسألوش

.

السؤال الصح هو . إيه من المجالات دي يناسبك

.

حتى المجالات اللي مقطوعة من شجرة زي المواسير مثلا . فيه
ناس شغالة فيها . وعملنا لها دراسات

وعملنا دراسات لوصلات المواسير

وللمحابس

وكلها مجالات جيدة جدا وشغالة جدا

.

ما فيش حاجة اسمها مجال حلو ومجال وحش

كل مجال هو حلو لحد بعينه . ورزق الحد ده في المجال
ده

وسبحان ربك مقسم الأرزاق

.

فيه مجالات من خلال توزيعها هيبان لك إن منتج فيها الصح
إنك ترجع خطوة للخلف وتصنعه

ومنتج تاني هيبان لك إن الصح فيه إنك ترجع خطوة للخلف
وتستورده

.

والحمد لله كل التباديل والتوافيق دي عدت علينا بكل
أشكالها وأحجامها

بما في ذلك الشركات اللي ليها أبراج على الكورنيش . وبتوزع
من سنين للجمهورية كلها في أكتر من مجال . وقررت تصنع منتج واحد من
منتجاتها

.

ومنتجات أخرى لسه مفضلة تشتريها من مصانع محلية

ومنتجات تالتة لسه مفضلة تستوردها

.

فما تظنش إن فيه كلام في البوست ده خيال ولا فانتازيا
يعني

.

وما تظنش إن فيه مجال أفضل من مجال

فيه مستثمر رزقه في مجال

ومستثمر رزقه في مجال آخر

.

وكل واحد فيهم ربنا سبحانه وتعالى بيحببه في مجاله

وبييسر له مجاله

.

وكلهم مستثمرين جادين ومجتهدين وبيكسبوا كويس جدا من كل
مجالاتهم رغم اختلافها شكلا ومضمونا

.

ملحوظة /

شوف محاضرة عائلات المنتجات والماكينات والأسواق على قناة
المكتب على اليوتيوب

وما تطلبش الرابط

.

[<u>\#العيد\_فرحة</u>](https://www.facebook.com/hashtag/%D8%A7%D9%84%D8%B9%D9%8A%D8%AF_%D9%81%D8%B1%D8%AD%D8%A9?__eep__=6&__cft__%5b0%5d=AZXupTrjA0HBA94kD0SPvTR3XUF0pjEzMk6l8qbfBXD6qBIjUh05oWl1xpp1DUDj_PKV2QAiPDgQ2EQ2zJOLZAqAJogBxXDHr8OeXv70olGdKal8uj0NCdOK1A1diQrg8GxFxLZxlZd_UNd0DQQj3G8cp6n7K6I9cE9aPhTkdIxIC9RZfGT3U7-bQCU93ngN98c&__tn__=*NK-R)

[<u>\#وأجمل\_فرحة</u>](https://www.facebook.com/hashtag/%D9%88%D8%A3%D8%AC%D9%85%D9%84_%D9%81%D8%B1%D8%AD%D8%A9?__eep__=6&__cft__%5b0%5d=AZXupTrjA0HBA94kD0SPvTR3XUF0pjEzMk6l8qbfBXD6qBIjUh05oWl1xpp1DUDj_PKV2QAiPDgQ2EQ2zJOLZAqAJogBxXDHr8OeXv70olGdKal8uj0NCdOK1A1diQrg8GxFxLZxlZd_UNd0DQQj3G8cp6n7K6I9cE9aPhTkdIxIC9RZfGT3U7-bQCU93ngN98c&__tn__=*NK-R)
