---
layout: post
title: "27 - سرّ الصنعة.md"
date:   2024-07-21T00:00:01+03:00
author: "Mahmoud"
category: "تمّ تصويرها"
---
بسم الله الرحمن الرحيم

\-

بالأمس كتبت موضوعا عن

لماذا يفضّل البعض توظيف النساء

\-

وكان فيه نقطة في الموضوع بتقول ان

النساء اقل طموحا

\-

فصاحب العمل بيفضلهم

لانه لو جاب رجاله هيبقي جزء كبير من تفكيرهم

هوا ازاي يفهموا المصنع او الشركة شغالة ازاي

ومن ثم هيروحوا يفتحوا مصانعهم وشركاتهم الخاصة

وينافسوا صاحب المصنع الاصلي

\-

وعطيت نصايح لصاحب المصنع ازاي يمنع ان ده يحصل

\-

المهم

تقريبا معظم اللي رد علي البوست رجالة - او كلهم

ومعظمهم ما ناقشوش اي حاجة في البوست غير النقطة دي

\-

وده دليل قوي جدا علي ان كلامي صح

اللي علي راسه بطحة بيحسس عليها

\-

كلامي اللي هوا ان اي راجل شغال في مؤسسة ما

بيكون بيفكر انه يفهم المؤسسة دي شغالة ازاي

وبيفكر يعمل نموذجه الخاص منها

وينافس المؤسسة الاصلية

\-

انا مش عارف ليه الرجالة بتتهرب من الفكرة دي

مع انها فكرة مشروعة جدا - وفطرية جدا

\-

اي راجل بيكون عنده طموح - وده مشروع جدا

\-

لكن

اي مؤسسة من حقها انها تحافظ هلي

الحصة السوقية

Market Share

بتاعتها

\-

فانا ببيع مثلا ل 1000 عميل

لو واحد فتح في نفس نشاطي

هيبيع ل 200 مثلا

فانا بقيت ببيع ل 800

وييجي التالت يفتح

فانا بقيت ببيع ل 600

وهكذا

\-

وبناءا عليه

كل مؤسسة بتحاول تحافظ علي

سر الصنعة

Know - How

\-

طيب

هنا سؤال مبدئي

\-

هل يعتبر هذا من كتم العلم

\-

والاجابة ببساطة هي انه

العلم نفسه ينقسم لنوعين

علم شرعي

وعلم دنيوي

\-

العلم الشرعي لا يجوز كتمه

\-

بينما العلم الدنيوي يجوز كتمه - ويستحسن نشره

\-

الا اذا كان كتم العلم الدنيوي هذا

سيؤدي الي انقراض العاملين به من المسلمين

\-

مثلا تخيل ان الاطباء رفضوا ان يعلموا الاجيال
التالية

فستنقرض مهنة الطب من المسلمين

\-

لكن طالما ان هناك اجيال متعاقبة من الاطباء

فلكل طبيب ان يستاثر بمهارة معينة

ينفرد بها ويعتبرها مصدر دخل له

كان يكون مثلا يقوم بجراحة دقيقة معينة

\-

لكنه ان مات هذا الطبيب

ولم يكن موجودا بالمسلمين غيره ممن يقوم بهذه
الجراحة

فقد آذي المسلمين

\-

لكن لو فيه جراحين تانيين يقمون بنفس العملية

يبقي لا اثم عليه في الاستئثار بعلمه

\-

يعني راجع مفهوم فرض الكفاية وفرض العين

\-

لو ما فيش في المسلمين خالص اطباء

كل المسلمين ياثموا لانهم آذوا الامة

\-

لكن لو قامت جماعة منهم بتعلم الطب

يبقي الجماعة دي حولت الطب لفرض كفاية

وباقي المسلمين اللي مش متعلمين الطب لا ياثموا

\-

اشهر مثال في فرض الكفاية وفرض العين هو صلاة
الجنازة

\-

بالمناسبة

معظم كلمات ( العلم ) التي وردت في القران والسنة

معناها العلم الشرعي

بس احنا دخلنا العلم الدنيوي في السكة كده بالحب

\-

مثلا ( انما يخشي الله من عباده العلماء ) - دول مش
العلماء بالفيزياء يعني

و ( من سلك طريقا يلتمس فيه علما ) - ده ليس علم
البحار

\-

وان كان لا شك ان الاستزادة من العلم الدنيوي تقرب صاحبها
اكثر من الله

نظرا لما تتيحه له من تدبر في عظمة خلق الله ومن ثم عظمة
الله

\-

يبقي نرجع لموضوعنا

المؤسسة عاوزة تحافظ علي الحصة السوقية

وده من خلال كتم سر الصنعة

وده جائز

\-

والعامل عاوز يكتسب سر الصنعة

عشان يطلع منها ويعمل استثماره الخاص

وده بردو جائز

\-

طب والحل

\-

الحل ان كل طرف بيسعي لتحقيق هدفه

\-

انتا كعامل قاعد تفحّر وعاوز تعرف المنظومة كاملة شغالة
ازاي

المؤسسة بردو بتشتغل علي انها تمنعك من انك تعرف
اسرارها

\-

يبقي فين المشكلة

\-

المشكلة بتنشا لما العامل يبتدي يتهم المؤسسة

بانها مؤسسة حقيرة عشان بتحافظ علي اسرارها

\-

اصلهم مش عاوزين يعلموا حد شغلهم

اصلهم عاوزيننا نشتغل في تخصصنا بس

اصلهم بيعاملونا كعبيد

اصلهم بيغتصبونا

\-

بس بس بس

سؤال بسيط

انتا ترضي تشتغل مع المؤسسة دي طول عمرك

مقابل انهم يعلموك الصنعة كاملة ؟

\-

يعني ايه ؟

\-

يعني نتفق اتفاق

احنا كمؤسسة هنعلمك شغلنا كله - من الالف الي الياء
؟

جميل ؟

جميل جدا طبعا

\-

بس بشرط

تشتغل عندنا طول العمر وما تفتحش مؤسستك الخاصة ؟

جميل ؟

لا طبعا - جميل ازاي - ده قهر - ده استعباد

ده استنزاف - ده استغلال - ده كفر

وده وده وده وده وده

\-

مش قلت لك

انتا بتبص للموضوع من ناحية واحدة فقط

\-

شايف انه الحق والعدل والصح ان المؤسسة تعلمك
اسرارها

وشايف بردو انه من الحق والعدل والصح انك تتعلم

وبعدين تروح تفتح مؤسستك الخاصة

وتنافس المؤسسة الاصلية

\-

هل ده عدل ؟

هل ده منطق ؟

\-

يبقي نرجع تاني لان المؤسسة من حقها تمنع عنك المعرفة
الكاملة بشغلها

لانك هتنافسها لو اتعلمت المنظومة كاملة

\-

انتا اساسا لو مش ناوي تنافس المؤسسة

ما كنتش هتبقي حريص كل الحرص ده علي انك تتعلم المنظومة
كاملة

\-

معني انك حريص كده انك تفهم المنظومة كاملة

ده معناه انك عاوز تعمل مؤسستك الخاصة - وزي ما قلت لك ده
مشروع

لكن مشروع بردو ان المؤسسة تحافظ علي نفسها

\-

بالمناسبة اللي انا بكلمك فيه ده موجود في الدنيا
كلها

هل تقدر انتا تتعلم حاجة من اسرار ناسا ؟

\-

طيب

بلاش

انتا اساسا مش شغال جوا ناسا

\-

لكن

هل يقدر حد شغال جوا ناسا يتعلم كل اسرارها ؟

لا طبعا بردو

عشان المنافسة

\-

المنافسة من الدول المعادية لامريكا

والمنافسة من المؤسسات الامريكية نفسها

Space X

مثلا

\-

طيب

نيجي لنقطة مهمة

ما هو انا لو ما اتعلمتش في الشركة دي - هيا هتخسر
؟

\-

ممتاز جدا

وهنا نيجي لتفصيلة مهمة جدا

تكاد تكون هيا الفيصل في موضوعنا

\-

المفروض ان الشركة تعلمك كل ما يخص مهام وظيفتك فقط

لا اكثر ولا اقل

\-

لا اكثر - يعني لا اكثر من مهام وظيفتك

ولا اقل - يعني ما ينفعش تخبي عنك معلومة في صميم
شغلك

\-

الجملة دي هيا البرواز بتاع الموضوع ده

\-

لكن عشان نوصل لها

لازم نجيب الموضوع من بدري شويه

\-

شوف يا سيدي

فيه حاجة اسمها

المؤسسة

Organization

\-

ليها حاجة اسمها

الهيكل التنظيمي

Organizational Structure

\-

الهيكل التنظيمي ده بيتعمل علي اساس تقسيم الادوار في
المؤسسة

بنوصل تدريجيا اننا عشان المؤسسة دي تقوم بدورها كوحدة
واحدة

مطلوب اداء بعض الوظائف

Jobs

\-

طيب

الوظيفة دي عبارة عن ايه اساسا

ما احنا ممكن نختلف - وكل واحد يشوفها بشكل

\-

قمنا اخترعنا ما يسمي ب

التوصيف الوظيفي

Job Description

\-

يعني ايه التوصيف الوظيفي ده ؟

التوصيف الوظيفي يعني ورقة

هتتعطي للعامل اللي هيقوم بالوظيفة الفلانية

\-

خراط مثلا

الورقة دي هتحدد الاتي

\-

أوّلا

المهام اللي مطلوب منه يعملها

To - Do Tasks

\-

ثانيا

المهام اللي مش من حقه يعملها او مش من حق حد يطلبها
منه

Not To - Do Tasks

\-

ثالثا

ياخد اوامره من مين

Order

وهما هما نفس الاشخاص اللي هيعطيعم تقاريره

Report

\-

رابعا

من حقه يعطي اوامر لمين وياخد منهم تقاريرهم

\-

اولا

واجباتك

مطلوب منك تستلم الخام من عامل المناولة

الخام ده ممكن يكون جاي من المخزن

او عامل سابق ليك

\-

لو مستلمه من عامل سابق

تراجع انه منفذه صح

\-

ده اذا ما كانش فيه قبلك محطة للمرور علي قسم رقابة
جودة

\-

مطلوب منك تنفذ الرسم المعطي

علي قطعة الخامة او المشغولة اللي استلمتها

\-

ثانيا

المحظور عليك وما يحق لك رفضه

مش من حقك انك تقوم باعمال اللحام علي المخرطة

ومش من حق حد انه يطلب منك تعمل شاي مثلا

\-

ثالثا

المستوي الاعلي

بتاخد اوامرك من كبير العمال

Foreman

فقط

وهنا بيظهر مبدا اسمه

وحدة الامر

Unity of Command

يعني كل عامل ياخد اوامره من واحد فقط

\-

طيب

لو جه المدير او صاحب المصنع مثلا وطلب مني حاجة ؟

\-

نشوف الاول

الحاجة دي ضمن التوصيف الوظيفي بتاعي ولا لا ؟

\-

يعني مثلا فيه عربية نقل جايبة خامات برا

وعاوزين الخراطين ييجوا يشيلوا معانا

ده خارج التوصيف الوظيفي بتاع الخراط

\-

ثانيا

مدير المصنع من حقه ولا مش من حقه يعطيني اوامر ؟

\-

النظام في شركتنا خطي - يعني لازم يمر من مستوي للي تحته
فقط

يعني المدير يعطي الاوامر لكبير العمال - وكبير العمال
يعطيهالي

\-

وبعدين انا ارفضها لانها خارج التوصيف الوظيفي
بتاعي

\-

وبعدين هما الاتنين يمسكوني ينفضوني علقة محترمة

ويرفدوني

ههههههههههههه

\-

في الجيش كنا بنتخطي الموضوع ده

من خلال ان فيه قاعدة انك تنفذ اخر امر

\-

يعني

مثلا انا عسكري

وجاء لواء قال لي روح يمين

تمام

\-

وبعدين جاء ملازم قال لي روح شمال

اعمل ايه

\-

اروح شمال

لان اخر امر جالي كان اني اروح شمال

\-

طيب

افرض اللواء راح ورجع لقاني مكسر اوامره

\-

يقول لي عملت كده ليه

اقول له الملازم فلان اصدر امر بعد امر حضرتك

هما يتفاهموا مع بعض بقي

\-

وانا شايف ان ده صح

\-

لانه في الحرب مثلا

ممكن تحصل تطورات بعد ما اللواء اعطي الامر

\-

التطورات دي وصلت للملازم

فاعطي امر مخالف لامر اللواء

فانا اطيع اخر امر

\-

لكن في الظروف الطبيعية

المفروض يحصل تسلسل للاوامر

Chain of Commands

\-

التسلسل ده بيخلي الامر ينزل بالترتيب للمسارات
الصحيحة

\-

يعني

صاحب المصنع اعطي امر بتنزيل حمولة عربية النقل

\-

الامر ده هيروح لمدير المخازن

مش هيروح لمدير قسم التصنيع

يعني انا كخراط مش هعرف اساسا ان فيه خامات جات
للمصنع

\-

مدير المخازن اعطي امر لكبير العمال بتنزيل الحمولة

مش للمحاسب اللي في المخزن

المحاسب جاله الامر من ناحية تانية - من حيث الفلوس
يعني

\-

كبير العمال في المخازن

اعطي امر لعمال المناولة انهم ينزلوا حمولة العربية

فكده الموضوع ماشي تمام

\-

كل واحد راح له الامر بتاعه بناءا علي توصيف وظيفته

\-

رابعا

من حقك تعطي اوامر لمين

وهنا بيظهر مفهوم اسمه

مدي التحكم

Span of Control

يعني انا ككبير عمال - اخري اني اسيطر علي كام عامل

مثلا

-30

طب افرض عندنا 300

يبقي محتاجين 10 كبراء عمال

\-

طيب

المدير يقدر يسيطر علي كام كبير عمال

مثلا 5

يبقي محتاجين 2 مدير

\-

والمدير العام يسيطر علي ال 2 مدراء

\-

يبقي كده

حضرتك معاك ورقة

اسمها التوصبيق الوظيفي

بتقول لك تعمل ايه وما تعملش ايه

وتاخد اوامرك من مين وما تاخدش اوامر من مين

\-

خارج كده - ما تسالش - وما تحاولش تتعلم

مش شغلك

\-

انتا جاي المؤسسة هنا عشان تقوم باللي في الورقة دي

وتاخد المرتب الفلاني

\-

انتا خراط

حابب تتعلم اللحام

ده موضوع تاني

\-

لكن مش اكون انا باعطيك اجر 8 ساعات خراطة

تشتغل انتا منهم 6

وتروح لمدة ساعتين سايب شغلك وبتتعلم اللحام من زميلك
اللحّام

\-

يبقي الساعتين دول انتا خدت اجرهم سحت

خدت اجر مقابل انك ما كنتش بتفيد المؤسسة

\-

هتقول لي ما انا لما اتعلم اللحام هفيد المؤسسة

\-

افادة المؤسسة دي مش شغلك

صاحب المؤسسة عارف ايه اللي يفيدها وايه اللي ما
يفيدهاش

\-

انتا بتتعلم اللحام عشان تفيد نفسك

وده حقك

بس ما تبقاش بتاخد مرتب مقابل انك تفيد المؤسسة

وانتا اساسا بتفيد نفسك

\-

عاوز تفيد نفسك - ده حقك

لكن تعمله من جيبك الخاص - مش من جيب المؤسسة

\-

المؤسسة مسؤولة تصرف عليك مقابل انها تعلمك حاجة من صميم
شغلك

\-

مثلا

انتا خراط تقليدي

وجايبين في المصنع مخرطة سي ان سي

يبقي المؤسسة تصرف عليك في دورة تدريبية

لتعلم الخراطة علي مخارط السي ان سي

\-

ومن حقها انها تحتكرك لمدة معينة بناءا علي التعليم
ده

ولنقل مثلا 3 سنين

او انك تدفع تمن الدورة اللي خدتها

او خلينا نقول - نص تمن الدورة

ومقابل ده ينتفي عنصر الاحتكار

وطبعا هيتم تغيير التوصيف الوظيفي بتاعك

وطبعا المفروض مرتبك يزيد لانك بقيت بتقدم خدمة اعلي
للمؤسسة

\-

فيه ناس شايفين انه مشروع وجائز جدا اني ادخل مكان

اتعلم لمدة 3 شهور - وخلال ما انا باتعلم باكون بابوّظ في
المكن وخلافه

وبعد ما اتعلم

خلاص ما اروحش الشغل تاني

واروح لمصنع تاني اقدم نفسي علي اني متعلم خلاص وجاهز
وعاوز مرتب كذا

هل ده منطق - يعني ازاي انتا شايف ده عادي

لو انتا صاحب المؤسسة كنت ترضي ان حد ييجي يكسر في المكن
بتاعك لحد ما يتعلم

وبعد ما يتعلم يسيبك بمنتهي السماجة والتناحة ويروح لمكان
تاني

\-

طب والحل

الحل في العقود

يتعمل عقد ان فلان الفلاني هيشتغل لمدة كذا مع المصنع
الفلاني

\-

وانا افضل ان العقد يتمضي بعد فترة تعارف - زي خطوبة
كده

يعني ما اروحش علي المصنع - ادخل علي الادارة - امضي
العقد

وبعدين انزل الورشة الاقيها جحيم

وابقي اتربطت بالعقد

\-

لا - الصح انك تاخد فترة تعارف - اسبوع مثلا - شهر بحد
اقصي

بحيث تكون سمعت كل الشائعات اللي زمايلك هيقولوهالك

وتكون عرفت حجم العمل المطلوب منك

\-

الاسبوع مش هتلحق فيه تتعلم سر الصنعة - فصاحب العمل مش
هيقلق انك تقعد اسبوع في الورشة وتمشي

والاسبوع كفيل انك تكون تعرفت علي كل الشائعات اللي في
الورشة

فده يعتبر اسبوع ( نافي للجهالة ) يعني عشان ما تجيش بعد
كده وتقول ضحكوا عليا

\-

عقد العمل نفسه مدته القصوي 5 سنوات

\-

ومن حق صاحب العمل انه يعتبر 3 شهور منهم كشهور
تدريب

يعني هيكون المرتب اقل

ده نظير الخساير اللي هيسببها العامل خلال تدريبه

\-

ولا يجوز زيادة مدة التدريب عن 3 شهور - او الاتفاق علي
اكثر من مدة للتدريب

\-

ان شاء الله انا ناوي اقرا واعلق علي قانون العمل في
فيديوهات علي قناتي علي اليوتيوب

لكن لحد ما ده يحصل ان شاء الله

يمكنك البحث عن قانون العمل

او

قانون 12 لسنة 2003

\-

طيب

افرض العقد مجحف

ما تمضيش عليه - خلصانة

\-

تلاقي حد بيشتكي ان المرتب قليل وشروط العقد قاسية

خلاص يا سيدي - ما تمضيش عليه

الموضوع عرض وطلب

الراجل صاحب المصنع عارض عليك كذا

انتا موافق كان بها - مش موافق خلاص

ما فيش داعي انك تقعد تسب وتلعن وبتاع

لا والاسوء انه يوافق علي الشروط ويشتغل

وبعد ما يشتغل يسب ويلعن بردو

او يتكاسل في شغله

تقول له ليه

يقول لك اصل المرتب قليل

قليل يعني كانوا مغميين عينك وانتا بتمضي ؟!

انتا رضيت تشتغل بجنيه - يبقي كأنّه مليون جنيه

\-

المسلمون عند شروطهم

والعقد شريعة المتعاقدين

\-

طيب والزيادات والعلاوات

ان شاء الله هحاول اشرحها بالتفصيل

لاني بعد ما قرات قانون العمل

قرات قانون الشركات

159 لسنة 1981

ووجدت ان فيه كمان ارباح غير الزيادات السنوية

\-

وعلي سيرة العقود

ففيه شروط جزائية

انا شخصيا لا احب فكرة الشرط الجزائي

\-

طيب

هناك سؤال بردو

العامل يقول

انا لما افهم شغلانات العمال التانيين - هفيد الشركة اكتر
؟

يا خلبوص - ههههه

انتا عاوز تتعلم الشغلانات التانية عشان تفيد الشركة بردو
؟!

لكن

ما علينا

الاجابة هي كالتالي

\-

علاقة وظيفة العامل (أ) بوظيفة العامل (ب) دي مش مسؤولية
اي منهم

دي مسؤولية مديرهم

لو حصل مشاكل بسبب عدم التنسيق بين الوظيفتين - فدي
مسؤولية المدير

\-

فالمفروض العامل يركز في انتاج القطعة اللي في ايده

والمدير يركز في تسهيل العملية دي

\-

بحيث ما يحصلش تداخل بين المهام

\-

شركات زي بوينج واير باص

بتصنع جناح من الطيارة في دولة

والجناح التاني في دولة

والمحرك في دولة

والجسم في دولة

والالكترونيات في دولة

وبتجمع في دولة

\-

ولما بيتجمعوا بيشتغلوا بمنتهي الكفاءة

\-

ليه

لان الشغل اتحول من الشغل العشوائي للشغل النظامي

\-

طبعا احنا عندنا كل حاجة في البتنجان

لكن لو النظام ماشي صح مش هتحس بمشكلة

\-

بردو انا كعامل حابب اعرف اكتر عشان الابداع وعشان اطور
المؤسسة

\-

انتا حابب تبدع - براحتك - ابدع في مساحتك

انتا خراط

ابدع في الخراطة

عاوز تعرف العملاء ليه - هتبدع معاهم ازاي يعني

عاوز تعرف اسعار الخامات ليه - ايه وجه الابداع بين ان سعر
الخامة يكون 30 او 32 جنيه مثلا

\-

لكن

بتاع المخازن ممكن يبدع فيها

ممكن يدرس السوق ويعرف اقل سعر بيكون امتي

يشتري ويخزن

زي ما ست البيت بتخزن لرمضان كده

\-

فيه جزء كبير في الادارة اسمه

ادارة المخزون

Inventory

\-

فبنقول

كل واحد يبدع في منطقته

نرجع تاني لاننا بنقول كل عامل يتعلم صنعته

والشركة تساعده في تطوير صنعته

لكن

ما يطلعش برا المنطقة دي

حفاظا علي مصلحة الشركة

\-

طبعا جملة حفاظا علي مصلحة الشركة دي بقولها لصاحب
الشركة

حضرتك كعامل هدفك الاساسي هو الحفاظ علي مصلحتك
الشخصية

وده مشروع وعادل ومفهوم وكل حاجة

لكن بردو انفه ما نالشركة من حقها تحافظ علي
مصالحها

\-

طيب

سؤال مهم

ايه اللي يتقال عليه سر الصنعة اساسا

\-

يعني ايه الحاجة اللي من حق الشركة تخبيها

وانا لو عرفتها باعتباري شغال في الشركة - اكون مجرم لو
اذعتها

\-

والاجابة ببساطة هي

ما تعلنه الشركة في مصادرها الدعائية لا يعتبر سرا

يعني علي موقعها مثلا او في نشراتها

\-

لو الشركة كاتبة ان ليها مخزن في المنطقة الفلانية

فده مش سر

\-

بينما

ما لا تعلنه الشركة عن الناس يعتبر سرا

وانت باعتبارك تعمل داخل الشركة

لو اطلعت علي ما لا تعلنه الشركة للناس

تكون مخطئا لو اعلنته للناس

\-

يعني

قلنا الشركة كاتبه علي موقعها ان ليها مخزن في المكان
الفلاني

لكن

انتا باعتبارك مدير مخازن الشركة

او عامل مناولة في الشركة

عرفت ان الشركة ليها مخزن في مكان كذا

والمخزن ده مش مكتوب علي موقع الشركة

يبقي مش من حقك تتكلم عنه

\-

اخيرا

رايي انا بقي

كل اللي فات ده انا بكلم حضرتك عن اللي بيقوله
الكتاب

\-

لكن انا شخصيا ليا راي تاني

\-

لكن ما يصحش اكون باتكلم في موضوع خلصان وموثق ومنتهي من
سنين

ومعمول بيه كتب ومراجع

واتغافل كل ده واتكلم عنه من باب وجهات النظر

\-

فالصح اني اقول لك الاول علي اللي في الكتاب

وبعدين في الاخر اقول لك علي رايي الشخصي

\-

رايي الشخصي ان الحياة ابسط من كده

انا شخصيا ليا قناة علي اليوتيوب فيها حوالي 500
فيديو

باشرح فيهم تفاصيل التفاصيل في مجالي اللي هوا التصميم
الميكانيكي

فما اعتقدش ان ده يخليك تتصور عني اني شخص بامنع الناس من
نشر العلم والخير

\-

لكن

لما نختلف - وتتكاثر الاراء

لازم يكون فيه نقطة مرجعيّة

Bench Mark

نقيس عليها كلنا

النقطة المرجعية دي هيا اللي كنت باتكلم عنها في البوست
ده

\-

وشكرا

والسلام عليكم ورحمة الله وبركاته

السلام عليكم\
الفرق بين النجاح والفشل في أيّ صنعة\
هو الـ Methodology\
يعني سرّ الصنعة\
يعني (كيف يفكّر أهل هذه الصنعة؟)\
-\
الفاشل بيقضّي عمره كلّه يجرّب ويفشل\
لحدّ ما يوصل لسرّ الصنعة\
وبعدين يموت\
-\
وده نقول له\
تقول الحكمة\
لا يجب أن تشرب البحر كلّه لتدرك أنّه مالح\
-\
بينما الناجح ما بيتعبش نفسه\
بيبتدي الطريق من عند الـ Methodology\
-\
بيتعب الأوّل عشان يعرف أهل الصنعة دي بيفكّروا إزّاي\
وبمجرّد ما يعرف\
بيكمّل بقيّة حياته في جمع الثروة من هذه الصنعة\
-\
وده الفرق بين المتعلّم في مجال ما وغير المتعلّم\
الفرق بين عبد الحليم حافظ كحدّ دارس مزّيكا\
عمرو دياب كحدّ دارس مزّيكا\
وغيرهم\
-\
للأسف احنا بيعلمونا العكس تماما\
بيذكروا لنا فقط قصة ال 1 % من الناس اللي نجحوا
بالصدفة\
لان هيا دي القصص اللي فيها ساسبنس\
لكن ما حدش بيكلّمك عن ال 99 % الباقيين اللي نجحوا
بالتعلّم\
-\
معظم الناس الناجحة قدامك في اي مجال\
هما في الاصل دارسين المجال ده\
إنتا بتبقي متخيّل إنّهم نجحوا لأنّهم موهوبين وحلوين
وكده\
-\
طبعا الموهبة علي عيني وراسي\
لكن\
-\
الأصل هوّا إنّهم دارسين وعارفين الـ Methodology\
عارفين ايه لمّا يتقال هيعجب وايه مش هيعجب\
-\
من غير تجربة\
التجارب دي اتعملت من الاف السنين واتسجلت في كتب\
هما بياخدوا النتايج من الكتب ويمشوا عليها حرفيا\
بينجحوا حرفيا\
-\
انتا بتتكبّر علي القراءة\
يبقي انتا هتعيش طول عمرك عشان تخترع العجلة\
لكن فيه حدّ تاني بيبتدي من عند نتائج التجارب\
-\
وفي الطريق ممكن يضيف هوّا 1 % إبداع من عنده\
ماشي\
لكن ما ينفعش تعيش عمرك كلّه تجرّب\
-\
في الصورة\
خلاصة وعصارة فكر الناس بتوع اللوجوهات\
اعمل كده مع اي بهايم في العالم\
فكرتك هتوصل ليهم\
-\
ما تخترعش\
لان اللي انتا هتخترعه هوا مخترع خلاص من مئات
السنين\
-\
عاوز تعيد اختراعه براحتك\
الفكرة ببساطة ان البشر كلّهم خلقهم خالق واحد\
فبنسبة 100 % اللي بيعجب نصّهم هيعجب النصّ التاني\
اللي بيعجبهم من 100 سنة هيعجبهم دلوقتي وهيعجبهم
بعدين\
-\
انتا مش قادر تقتنع انتا حرّ\
بس اعرف انه\
في الوقت اللي انتا بتحاول تبرر فيه رفضك لكلامي\
فيه ناس تانية بتكرّر نفس اللي اتعمل من مئات
السنين\
وبيكسبوا بردو\
-\
وانتا بردو لسّه بتجادل\
بردو\
-\
ممكن طريقة تقديم المحتوي تختلف\
لكن عمليا المحتوي نفسه واحد\
اغاني ام كلثوم كلها مثلا ليها هيكل واحد\
اغاني عبد الحليم كلها ليها هيكل واحد\
الحان بليغ حمدي مثلا ممكن اعرفها بدون ما حد يقول
لي\
الحان عبد الوهّاب كذلك\
-\
ياسر عبد الرحمن لو لحّن اغنية هندي هاقفشه بردو\
عمر خيرت ده اكتر انسان مفضوح في العالم\
من اول ثانية بتعرف ان ده لحن عمر خيرت\
-\
لو لقيت الاغنية بتضحك ده محمد فوزي\
لقيت الاغنية بترقص ده حكيم\
-\
ما فيش اختراعات\
هيا معروفة وخلصانة\
الناس دي كلّ اللي عملوه انّهم وصلوا للـ Methodolgy\
-\
وصلوا للاسطمبة بتاعة النجاح\
بمجرّد ما عملت الاسطمبة\
افتح واقفل الاسطمبة وطلّع الف منتج\
كلّهم هينجحوا\
-\
بس ابقي غيّر التعبئة والتغليف بسّ\
لكن المحتوي واحد\
الهيكل واحد\
-\
اخيرا\
أنا مش بقول الأغاني حلال\
ما تسيبش المحتوي وتقفش في المثال\
أنا كان عندي مخزون كبير من الأغاني قبل ما التزم\
بسّ الفكرة إنّي من وقتها وأنا براقب النمط بتاعهم\
وكنت فاهم الكلام ده قبل ما التزم\
فتناولي للموضوع هو علي سبيل التحليل فقط\
-\
يعني كان ممكن اقول لك\
انا لو شفت عربيّة الماني بدون لوجو هاعرف انها
الماني\
عربية امريكي بدون لوجو هاعرف انها امريكي\
اوروبي\
ياباني\
كوري\
صيني\
بدون لوجوهات ممكن اقول لك دي عربية كوري\
دي ماكينة صناعة روسي\
دي هندي\
دي الماني\
دي مصري\
يا اخي المكن بيتكلم عن نفسه\
بيبقي ناقص تقول لك انا صناعة مصري\
-\
الـ Methodology\
[<u>\#يا_اخواننا_يا_اخواننا_يا_اخواننا</u>](https://www.facebook.com/hashtag/يا_اخواننا_يا_اخواننا_يا_اخواننا?source=feed_text&epa=HASHTAG)
