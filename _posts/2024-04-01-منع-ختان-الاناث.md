---
layout: post
title: "منع ختان الاناث"
date:   2024-04-10T00:00:01+03:00
author: "mahmoud"
category: "مرزوقيات"
category: "الدين"
---


واحد باعتلي رسالة مفادها منع ختان الذكور  
-  
كائن من الحاجات اللي عايشة معانا ف الكوكب  
-  
المهم  
مع مقتطفات من الحوار  
-  
بعد مقال طويل هوّا ناقله مفاده إنّ الختان منافي للفطرة
اللي ربّنا خلقنا عليها  
-  
قلت له  
-  
أنا متخيّلك دلوقتي قاعد بشعرك ما حلقتوش من يوم ما اتولدت
وضوافرك برده ما قصيتهاش من يوم ما اتولدت حفاظا علي الفطرة  
-  
هو - اخلع اسنانك خوفا من التسوس واوعى تغسلها  
أنا - ده ايه علاقته بالفطرة - انتا اللي بتقول الواحد
المفروض يسيب كل حاجة علي حالها - يعني انتا سايب شعرك وضوافرك علي حالهم
دلوقتي - انا سايب سناني علي حالهم  
هو - فيه فرق الاظافر والشعر شىء يتجدد  
بعكس الختان  
أنا - هههههههههههه - هنتلكك باه  
سيبهم بيتجددوا زي ما ربنا خلقهم  
ربّنا خلقهم بيتجددوا - تيجي انتا تقصهم - حرام عليك تغير
الفطرة  
هو - بعتلي مقال او فيديو انجليزي  
أنا - انا راجل امي ما اعرفش انجليزي - اقنعني بكلامك
انتا  
هو - الخرافة بدات من الفراعنة لليهود  
أنا - خرافة قص الشعر والاظافر ؟  
هو - ومن اليهود للمسلمين فى كتب البخارى ومسلم  
أنا - يعني خرافة قص الشعر والاظافر انتقلت لكل دول وانتا
بناءا عليه بتقص شعرك وضوافرك  
هو - خلط السم فى العسل  
أنا - ده بخصوص الشعر والاظافر برده  
هو - لا  
بخصوص الختان  
أنا - سيبك من الختان - انا خلاص ندمان انهم عملوا فيا
كده - انا باتكلم عن شعري وضوافري - اقصهم ولا ايه  
خلاص انا مش هختن ولادي - بالنسبة للشعر والضوافر  
اقصهم عادي ولا ايه  
؟  
هو - ايه المشكله  
أنا - الفطرة  
ربنا خلقهم كده  
هو - هل قصهم بيسبب نزيف والم  
أنا - ايوه ضوافري بتوجعني وانا بقصها  
والحلاق بيوجع فروة راسي وهوا بيحلقلي  
وانا ضميري بيانبني لاني بغير فطرة ربنا  
هو - بتصرخ من شدة الالم  
أنا - ايوه - الم شديد جدا في ضوافري وفروة راسي  
هو - انت بتبالغ  
أنا - ده مش مهم - الاهم الالم النفسي - انا بغير فطرة
ربنا - ازاي - انا مش قادر اتخيل نفسي كده  
هو - على فكرة لسة فيه مناطق فى جسدك لم تطهر  
العينين تخرج عماص  
أنا - انا بسيبهم كده - ع الفطرة  
هو - والاذن بتخرج شمع  
طهر كل دول  
أنا - لا - انا بسيبهم كده - بس مش قادر امتنع عن قص شعري
وضوافري - خايف من الناس ونظرتها ليه - بس ضميري مش راحمني - ازاي اقص شعري
وضوافري واغير فطرة ربّنا  
ارجوك قدّر موقفي  
انا دلوقتي اعمل ايه  
هو - بلاش اشتغالات  
بعتلي مقال طويل بالعربي  
هو - الكلام بالعربى  
أنا - ايه الاشتغالة في كده طيب - ما حضرتك بتقول الختان
تغيير للفطرة - ربّنا خلقنا بغرلة - طب ما ربّنا خلقنا بشعر وضوافر  
هو - وانت بتعرف انجليزى كويس  
أنا - انا عاوزك تقنعني  
هو - لانه شىء لا يتجدد بقطعه  
أنا - يعني هيا دي الزاتونة يعني  
بعتلي جروب عن الموضوع  
ومقال طويل  
أنا - ما تجيبليش كلام منقول - اقنعني بكلامك
انتا  
هو - اسال المشايخ متى ختن النبى محمد  
أنا - علي فكرة - في كل عصر وفي كل زمن موجود ناس زيكوا
كده - بيعيشوا ويموتوا خفافيش - يكلموا بعض ويقنعوا بعض انهم علي حق -
ويموتوا - وبتفضل السنة والشرع موجودين - عدّي عليهم 1400 سنة والاف
المحاولين لافساد السنة والدين - لكن ازاي - مش ممكن  
هو - متى ختن النبى محمد  
أنا - وانتا مال أهلك  
اللي بعد كده الرقابة شالته  
أهمّ حاجة لمّا توصل للمرحلة دي تكون فاتح صفحته وإيدك ع
البلوك  
حطّ رسالة شتايم طويلة  
علي ما يقرأها  
تكون عملت بلوك  
شلّوهم بدل ما تقنعوهم
